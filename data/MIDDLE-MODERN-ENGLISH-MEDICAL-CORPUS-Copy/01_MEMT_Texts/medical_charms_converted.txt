[^MEDICAL CHARMS^] 
 
|P_125 
[\f. 70r\] [\1.\] [}[{For to staunche blode.{]}] 
… 
marie trewliche broght furþe crist. So trewliche þow veyne 
wiþholde þi blode. In þe name of þe fader and þe sonne and 
þe holy gost; and write þes names in perchemyn: + Ineuba + 
Ineuba + thebal + gut guttany + alpha et [^GR. OMEGA OMITTED^] + and bynd þis 
write vpon þe brest of man or woman. And 3if þow wille 
proue þis for soþe, wryte þes in a knyf et sle a swyne, et 
þe blode shalle no3t come oute. 
 
[\2.\] [}For toþeache.}] 
Wryte þis writte and bynd aboute þe nekke: In nomine 
patris et filij et spiritus sancti. amen + amy + lomy 
+ arilla domy + Salomy + libera domine famulum .N. a dolore 
dencium et ab omni dolore amen + boen + been + naym + In 
nomine patris et filij et spiritus sancti. Amen. 
 
[\3.\] [}For þe goute yfestred.}] 
Tak harde sote and attrament and salt, and bren 
hem to gyder and mak poudre, et do in þe holes, and afterwards 
mak oile of þe asshe þat is yclepid fraxinus, in 
þis maner: 
 
Tak a potte and do it in þe erþe and sette a bacyn 
þer inne, and do a noþer aboute ful of holes, and do þer 
inne of þis asshe smalle imiscyd, and mak a gude fure alle 
aboute, and it shalle distille oyle, and do of þis, and do 
vpon þe festre. 
 
|P_126 
[\4.\] [}For alle maner heuedache.}] 
Tak rue and stamp it and wreng oute þe iuse, and 
meng it welle wiþ strong eysil, and enoynt þe heued aboue. 
 
[\5.\] [}For to haue flyes of house.}] 
Tak the rotes of verueyne and tempre hem in water, 
and of þis watere sprenge þe walles of þe house. 
 
[\6.\] [}Or elles.}] 
Tak þis erbe coriandre and strew it in the house, or 
ysope in water doþe a wey þe fleen. 
 
[\f. 70v\] [\7.\] [}For to haue oute flyen of house and to strue 
hem.}] 
Tak horshowne and stamp it wiþ hony and lege to 
hem, and þan þei shalle fle þe house or elles þei shalle 
dyen. 
 
[\8.\] [}For spotes et oþer sekenesse to be don a way 
in þe face.}] 
Tak hony and shauyng of Euore, and enoynt þe face. 
 
[\9.\] [}For to know wo so han ystolle ony þeng from þe.}] 
Do write þes names in virgine wex, and holde hem 
ouer þin heued wiþ þi left honde, and in þi slepe þow shalt 
see who ad ystolle þi þeng: + agyos + crux + agyos crux 
+ ageos + crux domini + In domine patris et filij et spiritus 
sancti. Amen. 
 
|P_127 
[\10.\] [}For swellyng of membre of man or woman.}] 
Tak barleymele et lynseed and leues of þe juy wiþ 
rotes, and seþe hem to gyder wiþ iuse of plantayne, and 
mak an emplastre, and lege to þe membre. 
 
[\11.\] [}A pouder þat is rede and soudes bones togyder 
and stauncheþ blode, is made on þis maner:}] 
Tak brisewort +o .i., bolum ar[{meni{]cum +o … 
piche grek +o .iij., mastik, oliban ana +o +s.; sank de 
dragone +o … and stamp al þes to gyder and kep wel. 
And þis pouder is profitable to staunche blode and for sowdyng 
of þe bone and flessh. 
 
[\12.\] [}For bollyng of tetes.}] 
Tak þe dong of a douue and stamp wiþ hony and wiþ a 
litel wex in þe maner of an emplastre, and lege vpon a lynnen 
cloute, and bynd to þe ache of þe tetes, and it shalle 
be hole wondersone. 
 
|P_128 
[\13.\] [}For woman þat wille haue teten as were of a 
mayden.}] 
Tak þe grene homelok and stamp wiþ eysille and make 
an emplastre [\f. 71r\] and lege vpon þe tetes, and þei 
shalle bien as it were of a mayden and wiþ oute melk. 
 
[\14.\] [}For man or woman bien deef and may noght 
speke.}] 
Tak aloen and stamp it and do it in his mouþe and 
alsone he shalle speke. 
 
[\15.\] [}For to do wex teþe of children.}] 
Tak þe brayn of an hare and seþe it, and enoynt hem, 
and þai shalle wex wiþ oute ache. 
 
[\16.\] [}For hem þat may noght wiþholde mete no drenk 
bote kest it oute.}] 
Take millefoile and seþe it in wyne, or elles istampid, 
do hem drenk. 
 
[\17.\] [}For men þat bien to fatte.}] 
do hem drenk fenel soþe in water be many dayes, and 
lete hem no3t slepe after mete. 
 
[\18.\] [}For to clense þe brest.}] 
Tak centorie and seþe in water or in white wyne and 
drenk it, and þis clensiþ þe brest wounderliche. 
 
|P_129 
[\19.\] [}for ache of þe brest or a boute þe brest.}] 
Take puliol and ete it fastyng and it helpeþ muchel. 
 
[\20.\] [}An emplastre for alle woundes to be made hele.}] 
Take malewen and seþe hem in water wiþ olde swynesgrece 
and barly mele, and meng hem to gyder, and lege vpon 
þe wounde, and alle sone it shalle be hole. 
 
[\21.\] [}For heres neuer to be made white.}] 
Tak þe rotes of coles and drie hem, and siþen do 
seþe[{n{] hem long in water of a welle to þe halfendele, and 
wassh þe heuede wiþ þis water, and he shalle noght be hore. 
 
[\22.\] [}For wode man.}] 
Do hym drenk þe sede of box. 
 
[\23.\] [}For hym þat may noght engendre.}] 
Do hym enoynt his priue menbres wiþ þe galle of a bullok. 
 
[\24.\] [}For to tak briddes wiþ þin hondes.}] 
Tak whete and do it in wyne [\f. 71v\] draftes and wiþ 
iuse of rew, and lege befor hem, and gif þei eten þer of þei 
shulle no3t mow flee. 
 
|P_130 
[\25.\] [}For þengges þat beo ylore.}] 
haue in mynde þe crosse of crist, and gif four loues 
to pouer men for þe loue of gode. 
 
[\26.\] [}For hem þat beo woundede.}] 
Do hem haue in mynde þe anguise of þe woundes of oure 
lorde ihesu crist and þei shalle fare wele, for gode of his 
grete grace gaf vertue in .iij. þengges: in worde, in stone, 
and grasse, and haue gode trust in þes. 
 
[\27.\] [}For hem þat beo ytake wiþ enemys.}] 
Do hem haue in mynde þe takyng of oure lord ihesu 
crist whan þe Jewes hym caght, and he shul be deliuered. 
 
[\28.\] [}For hors þat beo yfoundid.}] 
say þis charme .iij. and ask ate bygynnyng of whate colour 
þe hors is and þe name of hym þat it owe. And say 
þis in latyn: 

In nomine patris et filij et spiritus sancti. Amen. Domine 
ihesu christe et Sancte stephane adiuua hunc caballum; 
and sey þre pater noster, and after say þis orisoun: Dominus 
ihesus christus qui dignatus est humanum genus redimere 
et crucis patibulum subire pro nostra omnium salute, ipse 
liberet caballum istum nigrum vel album, de isto sceticulo 
de isto pede dextro vel sinistro. In nomine patris et filij 
et spiritus sancti. Amen. 
 
[\29.\] [}For to make spek in slepe what þeng þow wille 
ask.}] 
Tak a coluer hede and a frogesheued and mak pouder 
… 
 
|P_131 
[\f. 72r\] [\30.\] [}[{For to do a weye dede flessh.{]}] 
… alle hole and gandersdong and mak poudre and lege vpon þe 
dede flessh, and it shalle do a weye. 
 
[\31.\] [}For swellyng of blode letyng.}] 
Tak þe leues of cole and lege it in a lynnen clope 
þat it wete in water, and lege aboue þe swellyng. 
 
[\32.\] [}For þe goute where þat it beo.}] 
Tak ryebran and mak a past wiþ þe iuse of walwort, 
and mak two kakes et bake hem vnder þe coles, and bynd one 
of þe crustis alle hote, and so do and þow shalt be deliuerid. 
And þis is yprouyd. 
 
[\33.\] [}A noþer for same.}] 
Tak a gander wiþ is grece, and þe grece of an he cate, 
and virgine wex, þe weght of .iij. shillyng, and a hondesfulle 
of watercrassen, and .iij. onyons, and oynt as owe, and 
meng to gyder and stamp, and putte in þe gose and roste it 
ate fure and gader þat comeþ out droppyng, and kepe it welle, 
and enoynt þe goute oft siþes ate fure, and þis is 
yproued. 
 
[\34.\] [}For þe goute yfestred.}] 
Tak a fissh þat is yclepid þe roche, et bren it in a 
pote and mak poudre, and tak þe iuse of auaunce and do it 
in þe festre, et after fille þe hole of þis poudre, and do 
þus til þat it be dre and ymade hole, and do hym drenk þe 
iuse of auence. 
 
|P_132 
[\35.\] [}A noþer.}] 
Tak þe iuse of ribwort, and þe white of a neye, et 
ryemele, and mak a past and þer of a plastre, and lege vpon 
in a cloute, and lete it be þer til þat it falle a weye, 
and afterwardes lege to a noþer emplastre til þat it be 
hole, et þis is yprouid. And do so most ate þris. 
 
[\fol. 72v\] [\36.\] [}For þe cancre and þe feloune þat wexeþ be 
boches.}] 
Drenk þe iuse of waybrede, and make an emplastre of 
þe same and lege vpon. 
 
[\37.\] [}For man þat shal trauaile in bataille.}] 
It beoueþ to vse fastyng et gode bedes and almonsedede 
after his power, and do þre messes, þat is for to wyte: þe 
first messe shalle beo of þe fyndyng of þe crosse et ate þe 
same messe shal beo of irede þat is rede on palmesonandi; and 
þe seconde shalle beo of þe exaltacion of þe crosse and 
irede þe passion þat is irede in þe fourt ferie. And þe 
þridde messe shal beo syng of þe ascencion of oure lord viri 
galilei and be yrede þe passion þat is irede vpon þe gode-friday; 
and þe fete, or of .v. or .vij. or .xiij., and þorow þe grace of 
gode he shalle haue þe bataile to his wirship þat doþe þes 
messes in þe worship of christ, and he shalle haue þe victorie 
of hys enemys. 
 
[\38.\] [}For woman þat shalle no3t conceiue.}] 
Tak a wessel and haue a way his ballokes and lete 
hym go alyue away, and do a woman bere vpon hir in a lite 
leþer of an asse, and she shalle noght conceyue. 
 
|P_133 
[\39.\] [}A noþer.}] 
Do a woman take þe stok of þe cole, and bren it in þe 
fure, and lete hir qwenche it in hir membres þe brennyng 
of it. 
 
[\40.\] [}For woman þat wille conceyue.}] 
Do [\f. 73r\] dre ballokes of a bore or of a 3ong pyg 
male, and mak poudre of hem, and drenk wiþ wyne, and þan do 
hir lige be hir hosebond. 
 
[\41.\] [}For to conceiue a knaue child.}] 
Tak wolle and wece it in þe melk of an asse, and bynd 
to þe wombe of þe woman, and lege it þer til þat þe woman 
haþe ylye wiþ hir hosebond. 
 
[\42.\] [}For þe same.}] 
Mak poudre of þe blak þat groweþ in þe hoke, þat is 
clepid viscus in latyn, eketare in Englissh, and do þe 
woman drenk wiþ wyne in þe begynnyng et in þe endyng of hir 
sekenes. 
 
[\43.\] [}For defaut of issue of man or woman.}] 
Tak þe ballokes and þe midrefe of a pyg male, whan 
þe sowe fallouþ bote one, and dre hem and make poudre, and 
3if þis pouder ate euene to þe man þat may no3t engendre, 
and to þe woman barayn. 
 
|P_134}] 
[\44.\] [}For to know 3if defaut of woman be barayn be 
defaut of þe man or elles is hir owne defaut.}] 
Tak two hornes and do in hem whete bran, and do in 
one horne þe vrine of þe man, and in þe toþer horne þe 
vrine of þe woman, and lete lige so til þe seuen day or til 
þe fiftene day, and 3if þe woman be barayn or þe man þow 
shalt fynd in þe bran wormes in þe likenes of a louse, and 
in whiche water þe wormes be yfounden it is þe token of 
barayn et may no3t conceyue, and þan þey may be holpyn wiþ 
medicine, and þis experiment is proued. 
 
[\45.\] [}For woman þat haþe grete trauail in childes 
beryng}] 
Do write þis writte in perchemyn of a calf and bynd 
to þe wombe: + In nomine patris et filij spriritus sancti. 
Amen. + Sancta maria peperit et mater illa non doluit christum 
genuit qui nos suo sanguine redemit alpha + et O + 
Christus vincit + christus [\f. 73v\] imperat +. 
 
[\46.\] [}For ache of þe legges.}] 
Tak gotesdong and hony and mak emplastre and byn 
aboute þe legges. 
 
[\47.\] [}For þe stone to be broken in þe bleder.}] 
Tak a qwik hare and do it in a strong potte, et do it 
in a hote ouen til þat it be brent. And þan mak pouder, 
and do þe seek drenk þis pouder in wyne twy or þri in bar. 
 
[\48.\] [}For þe same.}] 
Tak iij hondefulle of millefoile, et a litel sauine, 
and .iij. of radiche, and stamp hem to gyder, and mak a 
þik drenk, and do þe seek drenk in bar, and it shal brek þe 
stone and do hym pisse þe stone. 
 
|P_135 
[\49.\] [}For þe same yproued.}] 
Tak a blader of a bore, and hote blode of a kydde þow 
þer in, and do þe seek drenc in bare, and it shalle brek þe 
stone 
 
or 3if þat þow wille proue þat þis be soþe: 
Tak a stone and do in a bleder, and after þe .iij. 
daies þow shalt fynd it ibroken wiþ same þeng, and þis is 
yproued. 
 
[\50.\] [}For þe goute medicine gode et yproued.}] 
Tak grete shiues of a rielofe, and do tost hem wel 
ate fure, and enoynt þe shines wiþ strong garlek, and after 
wardes wiþ hony, and alle hote bynd vpon þe goute be .iij. 
dayes, and alsone he shalle beo hole, and þis is proued. 
 
[\51.\] [}Anoþer, þat þe goute come no3t a3eyn.}] 
Tak iuse of walwort and wyne be euen mesure, and seþe 
hem to gyder to þe þiknesse of hony, and enoynt þe seek be 
fele tymes. 
 
[\52.\] [}For to deliuere sone of childe.}] 
Whan þow comest in to þe house þer þat þe [\f. 74r\] 
woman trauaileþ: Say ate furst begynnyng þe pater noster 
wiþ þe aue, and afterward say þes wordes in latyn: 
 
Elizabeth peperit precursorem, maria peperit redemptorem. 
puer exi ad lucem christus vocat te et eris tanquam 
lignum quod plantatum est fecus decorsus aquarum quod 
fructum suum dabit in tempore suo. 
 
And þan say .iij. pater noster. 
 
|P_136 
[\53.\] [}A drenk to alle woundes for to be deliuerid 
wiþoute tent.}] 
Tak madir, and taneseye, et waybrede, and hempseed, 
and rede cole, and stamp alle þes to gyder, and do 
it in strong white wyne, and seþe it no3t, and do þe seek 
drenk fastyng and after mete, and lege vpon þe wounde a 
rede cole leef. 
 
[\54.\] [}For ache et swellyng of þe body.}] 
Take cole leues, and stamp wiþ wyne, and drenk fele 
siþes, and þis is yproued. 
 
[\55.\] [}For to mak clere þe voice.}] 
Tak þe iuse of mynt and do drenk. 
 
[\56.\] [}For hosenesse þat comeþ of humours.}] 
Tak wormode, and boile it wiþ a litel oile and wiþ 
pouder of pepir, and to drenk, and do hym slepe a lyte, and 
þis is proued. 
 
[\57.\] [}þat here ne wex no3t on þe body.}] 
Tak sede of þe nettle and stamp it wiþ eysil, and 
after þe hete of þe body wassh þe body wiþ þe eysil þat þe 
sede is stampid wiþ. 
 
|P_137 
[\58.\] [}For to seþe sone harde flessh.}] 
Tak rotes of nettles and do to þe flessh in þe potte, 
and þis is yproued. 
 
[\f. 74v\] [\59.\] [}For þe feuer terciene.}] 
Tak þe rote of plantayne and stamp it and do drenk 
wiþ water. 
 
[\60.\] [}For þe cancre.}] 
Tak gotesdong and meng wiþ hony et lege vpon þe cancre 
et it shalle sle þe cancre. 
 
[\61.\] [}For alle ache.}] 
Tak þe brayn of a bore and seþe it et do drenk and it 
shalle slake þe ache. 
 
[\62.\] [}For to make þe teþe of children wex wiþ oute 
ache.}] 
Tak þe brayn of an hare and seþe it and frote þe gomes 
þer wiþ of hem. 
 
[\63.\] [}For bitte of naddre.}] 
Tak þe brayn of an sow and seþe wiþ hony et it shalle 
help muchel. 
 
[\64.\] [}For ache of eyen.}] 
Tak þe iuse of soþernewode and stamp wiþ hony and 
enoynt þe eyen. 
 
[\65.\] [}For ache of tetes.}] 
Stampe mynt and mak an emplastre et lege vpon hem. 
 
|P_138 
[\66.\] [}For wepyng eyen.}] 
Ete betonye and þis makeþ clere þe si3t. 
 
[\67.\] [}For bitte of hound.}] 
Take mynt et stamp wiþ salt and lege vpon þe bytte. 
 
[\68.\] [}An experiment for hem þat fallen a doune of 
grete anguise.}] 
Tak haf watre wiþ wormode, and do hem drenk be nyen 
dayes in wexyng of þe mone, and be oþer nyen dayes in þe 
wanyng of þe mone, and þis is iproued and assayed. 
 
[\69.\] [}A3eyn constipacion.}] 
Tak þe iuse of iubarbe and enoynt þe temples et þe 
wombe, and mak an emplastre, and lege vpon þe nauel til þat 
it be amended, and þis is iproued. 
 
[\70.\] [}For þe flux of wombe.}] 
Tak tormentille and stamp it welle, and tempre wiþ 
rede wyne, and do hym drenk. And þis medicine is gode for 
þe perel in þe eye. And [\f. 75r\] 3if it beo þat þe 
childe be yong þat he may no3t drenk it. 
 
Do þe nurrice drenk it and þe childe shal be deliuered; 
and þis þe nurrice most drenk whan she shalle 3if þe 
childe soke, wiþ þe melke of a white gote. 
 
[\71.\] [}For hem þat may no3t holde mete bote kest it 
oute.}] 
Tak millefoile and stamp wiþ wyne and drenk it a lytel 
ywarmed. 
 
|P_139 
[\72.\] [}A noþer for nassh wombe.}] 
Drenk tormentille ytempred wiþ hote ale made of 
whete. And þis is a gode medicine for a wounde. 
 
[\73\]. For þe perlesi.}] 
Tak houndestonge and temper wiþ hotte water and do 
þe seek drenk, and it shalle helpe muchel. 
 
[\74.\] [}For hem þat bereþh a way þi gode et steliþ it, 
hauyng suspecion of man or woman}] 
Tak þe white of þe siluer þat is kesten a way þer 
from, and stamp it strongliche, and prene it on a walle 
suche an eye: [^SIGN OF AN EYE OMITTED^] And þan do clepe befor þe þe names of hem 
þat þow hast suspecion, and hym þat þow hast most suspecion 
do hym loke vpon þis eye, and 3if he be coupable his right 
eye shal be watery. And 3if þat he wille a3eyn sege it: 
Tak a nayle þat is heded, made of copre, and stik it in þe 
eye, and smyte þer on wiþ an hamer strongliche, and he 
shalle crie a none ri3t as þow hast ysmite hym, and þis experiment 
haþe be muchel assaied and yproued, and assay it 
who so haþe nede. 
 
|P_140 
[\75.\] [}For þe cancre a nobil medicine assayed and 
yproued.}] 
Tak a shelle of a neye and do þerin a parti of þe 
white of a neye … [}vpon [\f. 75v\] þe coles, and attrament 
þat is a spice nostyd, and blac benen, and blak 
pepir, and grete salt, and pilles of garlek, and cheuerfoile, 
alle þes þow bren in þis eye shelle and mak pouder; 
and [{3if{] þe sore beo olde: 
 
Tak blak pepir, and grete salt, and stamp hem to gyder, 
and tempre wiþ hote hony, and lege vpon þe cancre þis 
same poudre. 
 
[\76.\] [}For swellyng and namely in þe pyntel.}] 
Tak fauerole, jubarbe, and groundswelgh, of euery 
þe iuse ana. And do als muchel of hony as elle þes iuses, 
and meng hem to gyder, and þan do to barly branne, and mak 
an emplastre, and lege vpon þe sore, and þis is yproued. 
 
[\77.\]For þe same.}] 
Take branne of rye, and tempre wiþ oile, and wiþ white 
wyne, and do boile hem to gyder, and lege it vpon a cloþe, 
and lege vpon þe sore als hote as he may suffre, and it 
shalle asswage. 
 
|P_141 
[\78.\] [}For þe squinancie.}] 
Stamp þe rote of yris, and wiþ þe iuse mak an emplastre, 
and lege to þe sore, and .iii. dropes of iuse do in 
þe þrote, and þis is yproued. 
 
[\79.\] [}For þe dropesie.}] 
Do þis medicine vpon þe ankel of þe fote be þe space 
of .iij. vnches a tuel, and on þe toþer a noþer tuel, and 
do mak hym drenk rue, and fumetere ana, and tempre it 
wiþ maresmelk, and do hym drenk be .iij. dayes, and 3if he 
amend wiþ in .iij. dayes, mak a noþer tuel vpon þe wombe, and 
do hym drenk be nyen dayes, and he shal be deliuerd be þis 
drenk. 
 
[\f. 76r\] 
[\80.\] [}For to make wyne of water.}] 
Tak musk, and seþe it þat it beo þek, and do drie it 
ate sone, and mak poudre, and do þis poudre in water, and 
þis shalle be wyne. 
 
[\81.\] [}For to mak man or woman fair and rody of colour.}] 
Tak ysope, safroun, and zuker þe double, and of hem 
mak poudre, et vse it euery day ate morne þis poudre, and 
it makeþ fair and rody of colour in þe face. 
 
[\82.\] [}A charme ffor alle woundes þat bien new hurt 
and nameliche in londe of were wher no help 
is of leche at þat tyme, yproued and assayed.}] 
+ In nomine patris et filij et spiritus sancti. amen. 
Tres boni fratres per vnam viam ambulabant et obuiauit 
eis christus et dixit eis christus: Tres boni fratres, vbi 
|P_142 
ambulatis Responderunt tres boni fratres: Domine, nos ibimus 
ad montem oliueti ad colligendum prolixas et vulneribus 
pro persecurantibus et dampnacionibus Et dixit eis ihesus 
christus: Tres boni fratres, venite ad me et iurate michi 
per trinitatem et sanctam crucem domini nostri ihesu christi 
et per lac beate marie virginis vt non mercedem aliquam accipiatis 
inde nec in abscondito dicatis et ite et ascendite 
ad montem oliueti et accipite oleum oliue et lanam succidam 
nigre bidentis et tingite lanam cum predicto oleo et mittite 
super plagam et dicite: Sicut longeus hebreus fixit lanceam 
in latus domini nostri ihesu christi et exinde exiuit sanguis 
et aqua et vulnus non dolebat nec inflamauit nec arduit 
nec ranculus ibi fuit nec dolorem nec ardorem nec calorem 
nec tempestatem habuit nec putredinem [\f. 76v\] fecit sed 
bene sanauit, sic fiat in ista plaga quam ille vel illa habet 
nec doleat nec inflammat nec [{r{]anculus ibi fiat nec 
dolorem nec ardorem nec calorem nec tempestatem habeat. In 
nomine patris et filij et spiritus sancti. Amen. 
 
And lege þis wolle for sayde wiþ hote oyle as he may 
suffre it þat is wounded, and do hym fast þat 3ere þe euen 
of seynt margarete and alle þo þat stondeþ aboute. Whan þis 
charme is sayd say .iij. pater noster in þe worship of þe holy 
trinite. 
 
[\83.\] [}For ache of þe ma[{t{]rice.}] 
Tak an hondefulle of ditayni, an[{d{] half a honde 
fulle of mader, and a hondefulle of sauge, and a hondefulle 
of puliol, and two hondefulle of mogwede, and a 
hondefulle of mynte, and two hondefulle of feþerfoy þat 
bereþ a white flour, and a hondefulle of betoin þat haþe 
a rede stele, and fourty peny weght of þe poudre of licorice, 
and a galoun of white whyne, and an half or elles als 
|P_143 
muchel of rede wyne, and stamp þes herbes forsayd in þis 
licour wiþ þe iuse of hem, wiþ þe pouder of licorice, and 
drenk a litel cupfulle whan þow gost to bedde et ate morne, 
and tak þe draf of alle þes herbes, and do hem in a cloute, 
and bynd it to þe flank in þe baþe be iij dayes and kepe þe 
in rest et þow shalt be hole. 
 
