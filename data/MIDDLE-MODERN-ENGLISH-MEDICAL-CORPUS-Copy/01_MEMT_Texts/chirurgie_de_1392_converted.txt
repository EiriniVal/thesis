[^CHIRURGIE DE 1392^] 
 
|P_1a 
[\f. 10ra\] THe holi tr=i=nite þa=t= is heed and 
welle of kunnynge, 3euere & 
grauntere of gr=a=ce to alle þo þa=t= by 
her power tr=a=ueilen truly aboute science 
& kunnynge, þa=t= is helpe & edifiynge 
to his peple, graunte 3ou gr=a=ce 
þa=t= þis compilacioun schal haue so for 
to vsen & disposen þe fruyt of medicyns 
& of worchinge in it conteyned, 
þa=t= it turne specialy to þe worschipe 
of god, & profi3t of þe peple. The 
which compilacioun of sirurgie I haue 
compilid & drawen aftir þe discr=e=t 
auctorite of my moost worschipful 
maistris & predessessouris of þe same 
science, And specialy aftir þe noble 
counseil of my worþi maistir 
Lamfranke, puttynge þerto worchynge 
þa=t= I haue assaied & proued 
in my tyme; and oþere expert medicyns 
y-gaderid of dyuers worcheris 
þat þei also han assaied & proued; 
y-compilid & endid, In þe 3eer of ou=r=e 
lord .M.=l=CCClxxxxij. The which compilacioun 
I haue departid in þre parties, 
to euery partie ordeyned a certeyne 
distinccioun wiþ her chapitris / In 
þe firste partie I haue ordeyned: þe 
anothamye of a man; & þe .iiij. complexiouns 
wiþ her signys of þe 3odiak 
/ In þe .ij. partie I haue putt þe 
diffinicioun of a sirurgian, wi=t=h woundis, 
empostymes, dislocaciouns and 
fracturis of boonys, & oþere vniuersal 
|P_1b 
[\f. 10rb\] or particuler sijknesse þat longiþ to 
sirurgie, wiþ her curis / In þe þridde 
partie I haue putt an antidotarie 
of sirurgie wiþ watris, emplastris, 
poudris, oilis & oynementis, & oþere 
dyuers medicyns in general; wherfor 
I praie & counseile 3ou þat vsen þe worchinge 
in þis doctr=i=ne, contynue þa=t= 3e 
ben gr=a=cious & helpinge to þe pore for 
goddis sake & to þe riche for a competent 
salarie. And also þat 3e seien 
for his soule þat compilide þis tretis, 
& for alle þo þat helpide þerto & for 
alle cristen, a pater noster & an aue marie. 
And þou3 it be so þat y, sumtyme 
addynge & sumtyme wiþdrawynge, 
haue transposid þe ordynaunce of þes 
myn aforseid maistris, & so by-cause 
of ignoraunce haue fallen oþirwhile in-to 
errour, I biseche 3ou tendirly þat 
it schal reden or heren or vndirstonden 
þat 3e haue me excusid, & þat 3e adden 
& fulfillen benygly þe defautis 
in it conteyned, aftir þe decre of þe 
worschipful Galien in þe .ij de morbo & 
accidente, & in þe v. & in þe laste chapitre, 
leggynge þis text / Olde mennys sawis 
schulen be declarid frendly of 
here feloweris. And if þer failen ony-þing, 
it schal ben bi hem benygly fulfillid. 
 
HEre bigynneþ þe firste partie of 
þis compilacioun, where I haue 
ordeyned þe anothamye of a man & 
|P_2a 
[\f. 10va\] þe .iiij. complexiouns wiþ þe signys 
of þe 3odiak. And it is dyuydid into 
þre distincciouns & ech distinccioun 
haþ a certeyne of chapitris. In þe firste 
distinccioun of þe firste partie, is ordeyned 
þe diffinicioun of þe anothamye 
of a man & also of Embrioun, 
þat is to seien; a child engendria in 
þe modir wombe, & of hise membris, 
& it conteyneþ in him .vij. chapitris. 
In þe secunde distinccioun of þe firste 
partie is ordeyned anothamye of a 
man & of alle hise dyuers membris 
in composissioun, & conteyneþ in it .xv. 
chapitris / In þe .iij. distinccioun of 
þe firste partie is ordeyned þe .iiij. 
complexiouns wiþ þe signys of þe 
3odiak, & conteyneþ in it .vj. chapitris. 
/ In þe firste distinccioun of þe firste 
partie is ordeyned þe diffinicioun 
of þe anothamye of a man & also 
of Embrion, þat is to seie a child 
engendrid in þe wodir wombe, & of 
alle hise consimile membris, & conteyneþ 
in it .vij. chapitris. 
 
/ Capitulu=m= pr=i=mum. þe diffinicioun of þe anothamye 
of a man. 
 
/ Capitulu=m= .2=m=. þe anothamie of Embrion. 
 
/ Capitulu=m= .3=m=. þe anothamye of marow3, 
bonys and gristelis. 
 
/ Capitulu=m= .4=m=. þe anothamie of ligamentis, 
senewis & cordis. 
 
/ Capitulu=m= .5=m=. þe anothamie of arteries, 
veynes & gristelis. 
 
|P_2b 
[\f. 10vb\] / Capitulu=m= .6=m=. þe anothamie of brawnys, 
lacertis & villis. 
 
/ Capitulu=m= .7=m=. þe anothamye of fatnes, 
skyn, heer & þe nailis. 
 
[}The diffinicioun of anothamie of a man.}] 
ANothamye, as henry 
de amanda-villa 
seiþ, is ri3tful diuicioun 
& knowynge 
of a mannys bodi 
& of hise singuler partis & membris, 
þe which body is þe suget or þe mater 
in alle science of medicyne & of 
sirurge as it schal more openly be 
declarid here-aftirward. Therfore I 
þinke in þis partie to treten sensibli 
& schortly of þe forseid anothamye. 
Neþeles I þinke not to distincte 
here in-to þe vtmeste ende & rote; 
but oonly þat, þa=t= longiþ to a sirurgian. 
So þanne þou schalt vndirstonde, 
as henri aforn-aleggiþ seiþ, 
þat aboute þe anothamye .iij. þingis 
ben to be notified at þe bigynnynge. 
/ The firste is a general þing þat 
longiþ to heere / The secunde is: þa=t= 
we musten serche her particuleris sensibli 
/ The .iij: what is anothamye. 
Thanne to þe firste, as a general þing 
þat longiþ to heere, þou schalt 
motifie .v. þingis, of whiche þe firste 
is þis: þat it is nedeful to a sirurgian 
& namely to a keruere to knowe 
|P_3a 
[\f. 11ra\] þe anothamye, þe which I may proue 
bi þre skillis. The firste bi auctorite. 
The secunde bi similitude. The 
.iij. bi resoun. Bi auctorite as þus, as 
Galien witnessiþ in Metateigni, capitulu=m= 1=m=, where 
he puttiþ þe cure of woundis &c. seiynge 
on þis wise. It is nedeful a 
sirurgian keruere to knowen þe anothamye; 
þat he leue <or gesse> þe brode ligament 
to be þe skyn in þe round 
ligament to be <a> senewe; and so he 
falle in-to errour in his worchinge, 
&c / Bi similitude it mai be openly 
proued bi discrecioun, for in þe same wise; 
kutte=þ= an vnkunnynge sirurgian 
in a mannys bodi þat knowiþ not þe 
anothamye, as doiþ a carpenter þat 
knowiþ not his craft whanne he 
kerueþ in tree / Bi resoun þus: þer 
may no craftis-man worche regulerly 
in suget or matir þat he knowi=t=h no=t=. 
And mannys bodi is suget & mater 
in alle lechecraft / Of which sirurgie 
is þe þridde instrument as it is 
proued bi dyuers auctouris. So þanne 
it folowiþ þat a sirurgian þat knowiþ 
not þe anothamye of mannys 
body ne mai not worche regulerly 
þeron. To þe .ij. as to þe firste purpos: 
It is to witen þat anothamie 
is a ri3tful diuicioun as it is seid aforn. 
To þe þridde as þus: anothamye 
is seid of þis word of Grew, 
ana, þat is as myche to seie as ri3tful. 
|P_3b 
[\f. 11rb\] And of þis word of Grew thomos, 
þat is to seie diuicioun & propirly 
of a mannys bodi. To þe fourþe: 
it is to wite what is a lyme or a membre, 
& how it is diuidid; ffor ri3t as 
a mannys bodi haþ beynge bi hise 
parties; ri3t so moot it be knowen þi 
hise parties. And þus endiþ þe firste 
chapitre of þe firste distinccioun. 
 
[}/ The knowynge of generacioun 
of Embrioun.}] 
NOw I haue spoken of þe diffinicioun 
of þe anothamye, it 
schal be touchid in þis chapitre, wh=a=t 
þing is a membre & how embrion is 
bigeten. And þis chapitre conteyneþ 
but oonly oon chapitre doctryne. 
Siþen it is so þat a-vicenne beriþ 
witnesse þat þe knowinge of a þing 
þat haþ cause, ne mai not be knowen, 
but bi his cause. It is myn entent 
sumwhat to tellen what þing is a 
membre, & so in partie to declaren þe 
generacioun of Embrioun, þat is to 
seie þe engendringe of þe child in þe 
modir wombe. And þanne of hise 
smale consimile membris in here 
her helpingis. Auicenne & oþere auctouris 
tellen, þat a lyme or a membre 
is a sad partie of a bodi y-gendrid 
of þe firste commixtioun of þe humou=r=is. 
But it is vndirstonde, þat of þe 
lymes of a body, summe ben consimile 
membris, & summe ben officiale 
|P_4a 
[\f. 11va\] membris. Consimile membris ben 
þo þat entren þe composicioun of þe official 
membris; where-so-euere þei ben 
simple or compound / Official membris 
ben alle þo þat han office in þe body, 
as þe corde, þe brawne, þe arme & oþere 
siche. And so þese same membris ben 
seid, boþe consimile & official, aftir diuer=s= 
consideraciouns, as þus. Consimile þei 
ben seid, for þei ben partineris of þe 
hool bodi. Official þei ben seid, for 
ech of hem is an hool þing bi him-silf. 
Or ellis for ech of hem haþ þis name 
alle as it schal be declarid hereaftirward 
in þis same chapitre. Of consimile 
membris, summe ben symple, 
as þe fleisch, & þe senewe & þe boon. 
And summe ben compound, as þe corde, 
þe brawne & þe hand. Symple 
þei ben callid for þei ben not compowned 
of dyuers substaunce. And þei 
ben seid compound, for þei ben maad 
of dyuers substaunce or dyuers membris, 
as it schal be declarid here-aftirward 
in þis same chapitre among 
þe smale lymes / Also summe lymes 
in þe body ben purely spermatik, as 
fleisch & oþere siche. And summe in partie 
enspermatik not spermatik as brawne 
& siche oþere. Of consimile membr=i=s, 
simple & spermatik, ben .vj: as boon,gristil, ligament, senewe, arterie, & 
veyne. Of lijk membris not spermatik 
beþ .v: as caro, pinguedo, 
|P_4b 
[\f. 11vb\] adeps, auxungia, villis. These forseid 
lijk & symple membris as wel 
spermatik as not spermatik, in-to 
how-euere so litil sensible parties þei 
ben departid, ech partie of hem ys 
of liche kynde to his hole, & is y-callid 
þe name of his hole, as euery partie 
of boon is a boon, & so forþ of þat 
oþir. Thus þanne þer beþ in þe body 
symple lymes & like enleuen 
as it is seid aforn. fforþermore, ouer 
þese symple lymes & lijk afornseid; 
þer beþ also oþere .iiij. symple lymes 
& lijk. But summe calliþ them membris, 
& summe superfluytes of membris; þes 
han also parties of lijk kynde: 
Marow3, naile, heer of þe heed, & 
heer ellis-where; lymes lijk & compound: 
of þese aforseid, euery partie 
bi him-silf is not nempned þe name 
of his hoole, & þei ben seid official 
membris; by-as-myche as þei han 
office in þe body / Compound membris 
purely spermatik, whiche ben 
seid lijk or official for dyuers causis, 
beþ þese: þe corde, þe pannycule 
& þe skyn. Compound enpartie spermatik 
& enparty not spermatik, 
þe whiche <for> dyuers causis ben callid 
symple or official, ben þese: The 
brawne & þe lacerte; of þese foure 
aforseid membris or superfluytees 
is maad al þe body of embrion 
& þe sadnesse þat is in him as þus, 
|P_5a 
[\f. 12ra\] as Galien & Auicenne telliþ: þa=t= of 
boþe þe spermes of men & of wommen 
worchinge & suffringe togidere, 
so þat ech of hem worche in oþir & 
also suffre oþir, Embrioun is bigeten. 
But þe worchinge of mannys 
sperme is more mi3tier. And the 
worchinge of þe wommans is more 
febler. ffor ri3t as þe runlis of chese 
haþ him bi weye of worchinge, & 
þe mylk bi weye of suffrynge. 
Ri3t so to þe generacioun 
of Embrioun: mannys sperme haþ 
him bi weye of worchinge & womman 
by weye of suffringe, and ri3t as þe 
runlis & þe mylk makiþ þe chese; so 
boþe spermes of man & of womman 
makiþ þe generacioun of embrioun. 
But þou3 it be so þat alle þe smale 
lymes of a child ben bigeten of 
boþe two spermes. Neþeles to cloþen 
hem wiþ fleisch & fatnesse, 
þer comeþ to hem mestruat blood. 
The maris of a womman haþ able complexioun 
to conseyuen, & of hir kynde 
he castiþ þe sperme in-to þe deppeste 
place of hir, & of hir nature he closiþ 
hir mouþ, & þer may not entre 
þe poynt of a nedele; & þanne þe formal 
vertu þat almy3ti god haþ 3euen 
vn-to maris ordeyneþ & defendiþ euery 
parti of þese spermes in her kynde 
til þat þe child be born; & þo=u= schalt vndirstonde 
þat þe fleisch of þe fatnes 
|P_5b 
[\f. 12rb\] comeþ of menstrue blood. The 
boonys, & þe gristelis, ligamentis, 
cordis, veynes, arteries, pannyculis 
& þe skyn beþ engendrid of boþe the[^ORIG. BLURRED^] 
spermes. Auicenne & oþere auctouris 
telliþ, þat if þat ony of þe lymes þa=t= 
beþ engendrid of boþe þe spermes 
ben y-doon aweye; he may neuere 
verriliche be restorid; for þe matere 
of him is boþe þe sperme of þe fadir 
& þe modir. But if it be so þat it be 
in sum 3onge child, & þat for þe ny3te 
of tyme þat þei were sperme. Neþeles 
lamkfrank seiþ, & sooþ seiþ; þat 
þer schal be a maner of restorynge 
y-maad in þe place of þe boon þat 
was broken or kutt, which is clepid 
Porus sarcoides, or ellis caro Porroides, 
for þat repeyrement is more 
neischer þan þe boon, and hardere 
þan þe fleisch; but 3itt þat forseid 
repayrement is ny3e as hard as is 
þe boon, þanne it is clepid porus 
sarcoides. And if þat same matere 
be in partie neische lijk þe fleisch, 
þanne it is clepid caro porroides. 
But fleisch whos mater is blood 
þat is alwey engendrid in us, may 
weel & faire be restorid & verriliche. 
These smale lymes han dyuers 
formes, complexiouns & helpingis, 
aftir þe dyuersite of þe proporciouns 
of þe mater whiche þat þei ben ma=a=d 
of. ffor þou3 þat alle þe lymes ben 
|P_6a 
[\f. 12va\] maad of oon matere. Neþeles in 
ech of þe smale lymes, þer is a dyuers 
proporcioun of matere, for the 
which mater þei han take a diuers 
fourme & diuers helpinge. Almy3ti 
god haþ 3euen to eueri þing of 
his fourme aftir þat his mater proporciound 
deserueþ. And þus endiþ 
þis chapitre. 
 
[}The anothamie of marow3, of 
boonys and of gristelis.}] 
SIþen þat I haue endid þe 
chapitre of þe generacioun 
of Embrioun, I þenke wiþ þe grace 
of god sumdel to declaren in þis 
chapitre þe anothamye of marow, 
bonys & gristelis; wherfore þow 
schalt vndirstonde þat þis chapitre 
is departid in-to þre doctrynes, of 
þe whiche þe firste is þis / The firste 
doctrine of þis chapitre tretiþ of 
þe anothamye of marow3. So þanne 
þou schalt vndirstonde þa=t= Marow3 
is þe firste superfluyte of norischinge 
of boonys, y-maad of þe grete 
& of þe vnctuous partie of þe bonys, 
hauynge a place in holownesse of 
þe same bonys. The marow3 soþely 
is vnneþis remevid wiþouten 
corrupcioun & distriynge of his subiectis, 
þat is to seie þe lyme þat he 
longiþ to. ffor whanne-so-euere it 
is broken out, & namely fer fro þe 
ioyntis, vnneþe schal a man ascapen. 
|P_6b 
[\f. 12vb\] ffor raþere dieþ he þat þe extremytes 
ben kutt of fer from þe ioynct, þan 
he þat hem kutt of in þe same ioynctis 
for manye causis þat ben in sirurgie. 
/ The vtilitees of þe creacioun of þe 
marow3, & whi it is wiþinne þe concaytees 
of þe bonys, ben þre. The 
firste is: þat it helpiþ, & sumdel strenkþiþ 
þe bonys, & moistiþ hem, þat þei 
schulden not li3tliche breken / The 
ij: for þe blood wiþ þe whiche bonys 
ben norischid, discordiþ from þeir complexioun, 
þerfore þei holden 
marow3 in her concauytees, þat þi 
longe abidynge it mowe be lijk to 
boonys, in substaunce, by which þei 
my3ten be norischid / The .iij: þa=t= it 
lettiþ þe bonys to come to ouer myche 
drienes þoru3 his humydite. 
/ And marow3 is a symple membre 
& boþe official & consimile aftir diuers 
consideracioun, & þus endiþ þe firste 
doctrine of þis chapitre / In þe secunde 
doctrine of þis chapitre it is tretid 
of þe anothamye of bonys / A 
boon is a consimile membre symple, 
& purely spermatik & hardeste of 
alle membris, & coold of complexioun 
& drie, insensible & inflexible, & 
haþ diuers formes in mannes body, 
for he haþ diuers helpingis / The 
cause whi þer ben manye bonys in 
mannys body is þis: ffor sumtyme 
it is nede to meue oon lyme wi=t=houten 
|P_7a 
[\f. 13ra\] anoþir, and þat were vnpossible, if þer 
were in al þe bodi but oon hool boon. 
/ Anoþir cause is þis: ffor summe defenden 
þe principal lymes from harme, as 
þe brayne-panne & þe brayne. An[{d{] summe 
ben foundementis of dyuers parties 
of þe body, as þe bonys of þe rigge & 
of þe leggis & oþere siche. And summe fulfillen 
þe holownes, And summe ioynctis, 
as of þe handis & of þe feet. And 
also þat þe roundnes of oon boon, 
my3te entre in-to þe holownesse of 
þat oþir; and neþeles he schulde not 
lacke his meuynge, as þe schuldre-bonys 
& þe hipe-bonys, of whiche þa=t= 
I schal speke of in her anothamye. 
/ Gristile is a membre consimile, symple, 
purely spermatik, next in hardnes 
to þe boon & is of complexioun 
cold and drie, & insensible, & also summe 
beþ insensible & summe not. And þus 
endiþ þe .ij. doctrine of þis chapitre, 
& in þe þridde doctrine is tretid þe anothamye 
of Gristelis / A gristile ys a 
membre consimile v=t= supr=a=, &c. / A gristil 
was ma=a=d of .vj. vtilitees; of whiche þe 
firste is þis: þat þe contynuacioun of 
þe hard boon wiþ þe neische lymes 
ne schulde not be wiþoute a mene. 
/ The .ij: þat in þe tyme of compressioun 
or oppressioun, þe neische <(softe)> lymes schulden 
not be hurt of þe harde / The .iij: 
þat þe extremytes of bonys & ioynctis 
þat beþ gristely mowen be esily 
|P_7b 
[\f. 13rb\] folden & frotid togidere wiþouten hurtynge 
/ The fourþe: for it is necessarie 
in summe mene placis to putte a gristil, 
as in þe þrotebolle, þat he my3te sowne 
lijk to a symbal / The .v: for it ys 
nedeful summe membris to ben holden 
vp wiþ a gristle, as þe lidde of þe y3e. 
The .vj: for it is nede summe lymes 
to haue a susteynynge & a drawynge 
abrood; þat my3te not be doon wi=t=h a boon. 
But wiþ a gristle, As þe nose & þe ere, 
& oþere siche. And þus endiþ þe þridde 
doctrine, & þe laste of þis chapitre. 
 
[}The anothamye of ligamentis, senewis 
& cordis, as þou schalt it 
fynde openly declarid in þis nexte capitul=o=.}] 
THus y haue endid aforn þe 
chapitre of marow3, bonys 
& gristlis, and now in þis chapitre y 
þinke þoru3 goddis help to speke of 
þe anothamye of ligamentie, senewis 
& cordis; and þou schalt haue þis chapitre 
departid in-to þre doctrines, & þe 
firste is þis Ligament is a membre 
consimile, symple & spermatik, next in 
hardnes to þe gristle; of complexioun 
cold and drie, and he is flexible and 
insensible; and he byndiþ þe bonys togidere 
& he haþ þre helpingis; of þe 
whiche þe firste is þis: þat wiþ him þe 
bonys were knyttid togideris; for 
it is resonable þat þei be knytt togideris, 
þat manye bonys my3ten make 
oon body; & neþeles ech membre mi3te 
|P_8a 
[\f. 13va\] meuen bi him-silf; & þerfore þe la=i=gament 
was bowable & =in=sensible; for if he hadde 
be sensible, he my3te not haue susteyned 
þe traueile of þe meuynge of þe 
ioynctis; and if þat he hadde ben inflexible, 
as a boon of whom he cam of, oon 
lyme ne my3te not haue meued wiþ 
anoþir. The secunde helpinge is þis: þa=t= 
he be ioyned wiþ senewis, for to maken 
cordis & brawnys. The .iij. helpinge 
is þis: þat 
he schulde be a restynge place to summe 
senewis. The .iiij. helpinge is þis:þa=t= 
bi him, þe membris þat ben wiþinne 
þe body, schulden be hangid, as þe matrice, 
& þe kideneies / A senewe is a consimile 
membre, symple, spermatyk, 
mene bitwene hardnesse & neischenes, 
& in complexioun cold and drie; & he 
is flexible, sensible, strong & tow3, 
hauynge his bigynnynge fro þe brayn 
or fro þe Nucha, þat is þe marow3 
of þe rigge-bonys. And from þe brayn 
comeþ .vij. peire of cordis, but þei ben 
clepid sensible senewis. And from þe 
Nucha comen .xxx. peire of cordis, & 
oon þat is bi him-silf, & þei ben meuable. 
And alle þe cordis þat comen fro 
þe brayn, & from þe Nucha, han boþe 
meuynge & felynge; þe whiche 
þei 3eueþ to alle þe membris of þe 
bodi. But alle þe senewis þa=t= spryngen 
out of þe brayn, ben clepid sencitiues. 
And þo þat springen out of 
|P_8b 
[\f. 13vb\] þe Nucha, ben clepid motiues; & 
þei han boþe vertu motif & sensitif, 
but summe more & summe lasse Corde 
is a membre consimile or official, compowned, 
purely spermatik, senewy, 
strong & tow3, mene bitwene hardnesse 
& neischenes; & menely sensible 
& flexible, in complexioun coold 
& drie; & a corde is maad in þis wise. 
/ The senewe þat comeþ fro þe brayn 
& fro þe Nucha, & goiþ forþ to meuen 
þe lymes, is medlid wiþ a ligament; 
& whanne þe senewe & þe ligament 
beþ medlid togidere, þanne it is clepid 
a corde; & þe corde is maad for .iij. 
skillis. The firste: for a symple senewe, 
is to sensible; for þe senewe bi him-silf, 
ne my3te not suffre þe grete trauaile 
& meuynge, but þat þe felowschipe 
of þe ligament þat is vnsensible; lettiþ 
his grete felynge, & bringiþ him to 
profitable temperaunce. Also þe senewis 
hadden two oþere defautis, þat is to 
seie: litilnesse & neischenesse; but þo 
defautis beþ fulfillid bi þe medlynge 
of þe ligamentis, for þe neischenes 
is entemperid & y-strenkþid, & þe litilnes 
is ma=a=d more; þe whiche neischenes 
comeþ of þe Brayn; & þe litilnesse of 
þe Nucha; so þanne þis corde meueþ 
þe lymes, to þe wille of þe soule; 
whanne þat it is schortid, ouþir streyned, 
aftir þat, þat þe lyme bowiþ. 
And þis corde is asocied to a symple 
|P_9a 
[\f. 14ra\] fleisch, for to make a brawn for þre 
profitis, of whiche þe firste is þis, þat 
boþe in drawynge & in springinge 
of þe corde; þe fleisch schulde be as a 
pelewe vpon whom þat he my3te reste. 
The secunde cause is þis: þat þe 
fleisch þat is neische & moist, schulde 
kepe þe corde, þat he ne drie not in 
his meuynge. The þridde cause is 
þis: þat þe makynge of lymes schulden 
be þe more schaplokere; þe braun 
is ma=a=d more bowynge, as a bowe þa=t= 
is bend; and for þat kynde schulde 
kepe þis composicioun. The brawne 
is cloþid wiþ a pannycle. The corde 
þanne, whanne he entriþ in-to þe braun; 
he is departid in-to manye smale þredis, 
þe whiche ben y-clepid villis; & 
þese villis han þre propirtees; of whiche 
þe firste is in lenkþe, by whom 
vertu þat drawiþ haþ my3t. The .ij. 
in brede, by whom vertu þat castiþ 
out, haþ my3t. The þridde in þwartouernes, 
in whom vertu þat withhalt, 
haþ my3t. And at þe ende of 
þe brawne, þilke þredis ben gaderid 
togideris to make þe corde. And 
þus þis chapitre is endid, and þe 
nexte chapitre spekiþ of arteries, 
veynys & pannyclis. 
 
[}In þis chapitre þou schalt haue declarid 
of arteries, veynes & panniclis,}] 
ARterie is a membre consimile, 
symple, spermatik, mene bitwene 
|P_9b 
[\f. 14rb\] hardnesse & neischenesse, ful of 
senewis & holowe, hauynge his springynge 
fro þe herte; berynge fro þe herte 
to euery membre blood & spirit of 
lijf; & he is hoot and drie, not for his 
owne kynde, but for þe blood þa=t= comeþ 
þoru3 him fro þe herte; but of her owne 
kynde þei ben <cold> & drie; and þe 
arteries han two cloþis, outsepte oon 
þat goiþ to þe lungis; þe which haþ 
but oon coote, þat sprediþ abrood in 
þe same lungis; and þere endiþ; & he 
bringiþ blood to þe lungis, bi whom 
he is norischid. And also he bringiþ 
to hem þe spiritis of lijf. fforþermore, 
he bringiþ eir from þe lungis vn-to 
þe herte, for to entempre her fumous 
hete. And þis arterie is clepid venalis. 
And it is a maner veyne by-as-myche 
as he haþ but oon cote; & þerfore he 
is þe more obedient to ben drawen 
abrood; þoru3-out alle þe lungis; & 
also þat þe blood þat norischiþ þe 
lungis, my3te þe li3tloker swete out 
of hem / That oþir arterie þat comeþ 
out of þe liftside of þe herte, 
haþ two cootis by-cause þat þa=t= oon 
my3te not a3enstonde þe strenkþe 
of þe spiritis. But it þat is white in 
þe same arterie is for to be drad; & 
þerfore it nediþ þe more kepinge. 
/ fforþermore, þer beþ þre helpingis 
in þe arteries, of whiche þe firste is 
þis: þat cold eir my3te be drawen, 
|P_10a 
[\f. 14va\] & brou3t to þe herte, whanne þat þe 
arterie is drawen a-brood / The .ij. is 
þat fumosite my3te be cast out, 
whanne he is constreyned / The .iij 
is: þat þe spirit of lijf my3te ben y-brou3t 
by him to al þe body. 
/ But þese arteries ben diuidid yn 
manye weies, whos diuisiouns man 
may not conseyuen, bi his witt, ne 
þei beþ not dredeful to sirurgians 
craft / But whanne þou schalt drede 
þe arteries, I schal telle in here 
placis in þe anothamye þat schal 
be seid heraftirward / The veyne 
is a consimile membre symple & 
spermatik, mene bitwene hardnes 
& neischenes, ful of senewis, and 
holow, hauynge, bigynnynge at 
þe lyuere, berynge fro him to alle oþir 
lymes of þe body nutr=i=tif blood; 
in substancial complexioun, sche is 
cold and drie, but sche is hoot and 
moist, hauynge reward to hise contentis, 
þat is to seie to þe hoot moist 
blood, þat is conteyned in him. And it 
is to vndirstonde þat two veynes 
han pr=i=ncipaly her bigynnynge at 
þe holowe side of þe lyuere, & it is clepid: 
Porta, þat is to seie a 3ate; & 
her office is to drawen Chilum, from 
þe stomak & guttis bi mene of þe 
veynes Miseraicis. And þilke Chilum 
sprediþ þoru3 al þe lyuere, bi 
mene of þe veynes Capillares. 
|P_10b 
[\f. 14vb\] Chilum is þe licour of þe mete & 
of þe drinke, whanne þat it goiþ out 
of þe stomak & of þe guttis / Veynes 
Miseraice, beþ þese smale veynes, 
þat comeþ out of þe veyne þa=t= 
is clepid porta, & cleueþ on þe 
stomak, & on þe guttis / Veynes 
capillares: þo ben veynes ri3t as 
it were heeris of mannys heed. 
/ Pannicle is a consimile membre 
or ellis official, compound, purely 
spermatik, senewy, strong & tow3, & 
mene bitwene hardnes & neischenesse, 
flexibile, þinne & ri3t sensible, 
in complexioun cold and drie. And þe 
Pannicle is ma=a=d of smale þredis of 
senewis, veynes, & arteries. And he 
is maad for .vj. vtilitees, of whiche 
þe firste is þis / That it ioyne manye 
þingis togidere; as þe bonys 
of þe heed, & oþere siche / The .ij. cause 
is þis: þat summe lymes han her hangynge 
bi it; as þe kydeneyes and þe 
matrice þat beþ hangid to þe bak. 
/ The .iij: þat summe membris þat 
beþ vnsensible, beþ bi his composicioun 
maad sensible, as þe ligament 
& oþere siche / The .iiij. is þis: þat it 
kepe summe membris from þingis 
wiþoutforþ; as þe cas of þe herte, 
kepiþ þe herte, & oþere siche / The .v. 
is þis: þat it kepe in summe rennynge 
humouris, þat þei go not out of her 
kyndely cours / The .vj. is þis: þat 
|P_11a 
[\f. 15ra\] it make departsum; bitwene þingis 
of dyuers worchingis, as þe mydrif 
departiþ bitwene þe nutritiues & þe 
spiritualtiues. And þus endiþ þis chapitre 
of arteries, veynes & pannyclis. 
 
[}/ This chapitre declariþ þe braun, 
lacertis and villis.}] 
BRawn is a membre consimile, 
or official, compouned, in 
partie sparmatik, mene bitwene hardnes 
& neischenes; smal in hise extremytees, 
greet in þe myddil & bowinge, 
3euynge stiringe to summe official membris. 
And he is maad of fleisch, senewe 
& ligament, whiche ben instr=u=mentis 
of voluntarie meuynge / The 
vtilitees of þe makynge of þe braun; 
& also his complexioun, schal be seid in 
þe anothamye of þe arme / Lacertus, 
is a membre consimile or official, compouned, 
in partie spermatik, & in parti 
not spermatik, & he comeþ of þe wel sotil 
villis, or þredis, of þe symple 
fleisch & of þe senewis. Hise vtilites 
also schulen be schewid in þe anothamye 
of þe arme. Villis is a membr=e= 
consimile symple & spermatik, smal 
& euene; long & flexible, entrynge 
þe composicioun of þe braun & of þe 
lacertis; and yf he be fleischi, he is 
insensible, hoot & moist in complexioun. 
And if he be senewy, he is cold & 
drie / The vtilitees of villis is þa=t= 
bi him is wrou3t þe attractif vertu 
|P_11b 
[\f. 15rb\] & oþere whiche ben declarid sumdel 
here-toforn in þe chapitre of cordis, 
& schal be declarid more openlokere in 
þe chapitre of þe anothamye of mirak 
of þe wombe. And þus endiþ þis chapitre 
of braun, lacertis and villis. 
 
[}This chapitre spekiþ of fleisch, 
fatnesse, þe skyn, þe heer & þe nailis.}] 
Fleisch is a membre consimile 
symple & not sparmatik, strecchinge 
twoward neischenesse; y-ma=a=d 
of þe grettiste porcioun of blood, þat 
wommen callen her flouris, congelid 
by heete; and he is in complexioun 
hoot & moist, strecchinge twoward 
þe reednes of blood / The vtilitees 
of þe makynge of þe fleisch, beþ manye 
and diuers, whiche to fulfillen 
oon maner of fleisch ne sufficiþ not. 
And þerfore it is nedeful þat þer be .viij. 
maners of fleisch, of whiche þa=t= oon 
is neische. And þat oþir is braunnysch 
fleisch. The þridde is glandelouse 
fleisch, þat is to seye ful of kirnelis. 
/ Also þe commoditees of þe fleisch 
ben indifferent. ffor summe beþ comyn 
to euery kynde of fleisch, & 
summe beþ approprid to oon maner 
of fleisch aloone / The vtilite of þe 
fleisch in comoun is trebil. The firste 
is: for it defendiþ þe bodi fro cold 
as doiþ cloþis. The .ij. for it defendiþ 
þe body fro harde þingis comynge 
þer-a3ens. The .iij. for by his 
|P_12a 
[\f. 15va\] moistenesse it refreischiþ þe bodi in somer. 
/ The vtilitees of þe neische fleisch, ben 
tweyne / The firste is: þat he fulfille 
þe concauitees of voide placis in dyuers 
lymes, to bringe hem vn-to a good 
schap / The secunde: þat oþere harde lymes, 
schulde not hurte þe neische þoru3 
confricacioun / The vtilitees of 
þe Braunnysch fleisch, beþ conteyned 
in þe anothamye of þe braun of þe armes 
/ The vtilitees of þe glandelous 
fleisch, beþ .iij, of whiche þe firste is 
þis: That he turne þe blood in-to a colour 
lijk to him-silf, as þe glandelous 
fleisch of a wommans brestis, which 
þat turneþ þe blood þat is drawen fro 
þe maris in-to mylk / And also þe 
glandelous fleisch of a mannys ballockis, 
turneþ þe blood in-to sperme. 
And þe glandelous fleisch of þe chekis 
þat engendriþ spotil / The .ij. 
is þis: þat it mowe drawe vn-to him, 
& resseyue in his þinnesse þe superfluytees 
fro þe pr=i=ncipal membris, as 
fro þe lyuere & oþere / The þridde: þa=t= it 
be þe reste of veynes passynge from 
oon lyme vn-to anoþir / Pinguedo 
is a consimile membre symple not 
spermatik, y-ma=a=d of a sutil porcioun 
of menstrue blood congelid bi cold, 
& it is in complexioun cold & moist, insensible; 
whi3t in colour, & is entermedlid 
among þe parties of þe fleisch. 
/ Adeps is þe same kynde as pinguedo, 
|P_12b 
[\f. 15vb\] but he is departid fro þe fleisch biside 
þe skyn / Auxungia is also þe same 
kynde as Pinguedo, but he is departid 
from þe fleisch wiþinneforþ, 
aboute þe kydneiris, & þe entrailis. 
/ The vtilitees of þese þre gresis, ben 
iij, of whiche þe firste is þis: þa=t= membris 
þat beþ bigo wiþ þese, beþ þoru3 
hem myche þe strengere / The .secunde: 
þat þei refreischen or maken moist, 
bi her vn[{c{]tuosite, oþere drie lymes þat 
beþ next to hem, as þe kydeneiris & 
oþere siche / The .iij: þat he kepiþ summe 
oþir membris fro cold / The skyn 
is a membre consimile or official, 
compouned, purely spermatik, strong 
& tow3, mene bitwene hardnesse and 
neischenesse, flexible & ri3t sensible; 
þinne & ri3t temperat in complexioun; 
& he is maad of smale þredis of veynes, 
senewis & arteries, þat makiþ 
him so sensible, & 3eueþ to lijf and 
norischinge, þat he keuere & gouerne 
al þe body, & he is maad temperat for 
þis cause; þat he schulde be a good 
demere of hete from cold, of moistnes 
from drienesse, & of oþere siche. But 
if þe skyn were as sensible as a senewe, 
a man mi3te not dwelle in cold 
eir neiþir in hoot. Ne þe skyn of 
þe fyngris-endis, which þa=t= is moost 
temperat of alle oþir, ne schulde not 
be a good demere as I seide aforn of 
hete from coold and oþere siche. 
|P_13a 
[\f. 16ra\] / The vtilite of þe makynge of þe 
skyn & of his grete sensibilite, is for 
þis skille: þat it schulde biclippen al 
þe bodi wiþoutforþ, þat no sensible 
noyous þing schulde greue it wiþouten 
witynge / The heer of ech place 
of þe body, is but a superfluyte of 
membris, y-maad of þe gros fume 
or smoke passinge out of þe viscous 
mater, condensid or y-þickid to þe 
foorme of an heer / Capillus is 
þe heer of þe heed, whos vtilitees 
schulen be schewid in þe anothamye 
of þe heed / The nailis is a superfluite 
of membris y-gendrid of grete erþeli 
smoke, resolued þoru3 þe kyndeli hete 
of humouris; and he is neischer 
þan þe boon, & hardere þan þe fleisch, 
& in complexioun cold and drie; & he 
is sett in þe extremitees of þe fyngris; 
contynuely wexynge in lenkþe, 
a litil bowynge and round / The 
vtilite of þe creacioun of nailis, w=a=s 
in summe bestis þat þei schulden be to 
hem as wepenys or armure / The 
vtilite wiþ þe nayl is meneli hard 
& is for þis cause: þat if he were at 
þe vtmeste poynt hard, he my3te 
not longe laste fro brutilte of his 
hardnes. If he were ri3t neische, he 
ne schulde not haue strenkþe to holden 
faste þat þing þat he mai cacche. 
/ The vtilite whi þat he is in extremytees 
is: þat he schulde kepe þe 
|P_13b 
[\f. 16rb\] fyngris-endis from hurtynge; & 
he is sett in þe outward side, for þa=t= 
side is next harme; and whi he is no=t= 
in þe ynner side: for it wolde lette 
þe touchinge of þat partie; whi he 
wexiþ alwey in lenkþe, & not in brede, 
is for þis cause: for ellis he schulde 
faile his vertu; for he is euermore 
wastynge þoru3 wirkynge; & whi 
he is a litil bowid, is for þre causis. 
/ The firste is þis: þat he mowe þe 
bettere taken & holden / The secunde: 
for a man schulde clawen him-silf 
wiþ hise nailis whanne it nediþ. 
/ The þridde: þat a man schulde breken 
& keruen þerwiþ þingis necessarie; 
whi it is round is: for he schulde 
þe bettere wiþstonde desesis. 
 
[}/ Here endiþ þe firste distinccioun 
of þe firste partie, & þus bigynne=t=h 
þe secunde distinccioun of þe same.}] 
IN þe secunde distinccioun of þe 
firste partie, is ordeyned þe anothamye 
of a man, & of alle hise dyuer 
membris in composicioun, and 
conteyneþ in him .xv. chapitris. 
 
/ Capitulu=m=.1=m=. Of þe anothamye of þe heed 
& alle hise parties. 
 
/ Capitulu=m= .2=m=. Of þe anothamye of þe forheed, 
and hise parties. 
 
/ Capitulu=m= .3=m=. Of þe anothamye of þe y3e 
and hise parties. 
 
/ Capitulu=m= .4=m=. Of þe anothamye of þe nose, 
& hise parties. 
 
|P_14a 
[\f. 16va\] / Capitulu=m= .5=m=. Of þe anothamye of þe mouþ 
and hise parties. 
 
/ Capitulu=m= .6=m=. Of þe anothamye of þe necke 
and hise parties. 
 
/ Capitulu=m= .7=m=. Of þe anothamye of þe schuldre 
and hise parties. 
 
/ Capitulu=m= .8=m=. Of þe anothamye of þe 
arme, & of hise parties. 
 
/ Capitulu=m= .9=m=. Of þe anothamye of the 
brest, & hise parties. 
 
/ Capitulu=m= .10=m=. Of þe anothamye of the 
wombe, & hise partis. 
 
/ Capitulu=m= .11=m=. Of þe anothamye of the 
matrice & hir parties. 
 
/ Capitulu=m= .12=m=. Of þe anothamye of þe 
haunchis & hise parties. 
 
/ Capitulu=m= .13=m=. Of þe mannes pr=i=uy membr=i=s 
& here parties. 
 
/ Capitulu=m= .14=m=. Of þe anothamye of þe 
þies, leggis & feet, & here parties. 
 
/ Capitulu=m= .15=m=. Of þe recapitulacioun of 
alle þe bonys in mannys body. 
 
[}/ The anothamie of a man & of hise 
membris in composicioun.}] 
 
SIþen þe anothamye of 
Embrion; and of hise 
consimilis on lijk membris 
is. It is declarid 
in þe firste distinccioun 
of þe firste partie, I schal declaren in 
þis distinccioun þe anothamye of a man 
& of hise official membris in composicioun. 
And þy-as-myche as þe heed is moost 
pr=i=ncipal and hi3est membre of mannys 
|P_14b 
[\f. 16vb\] body, in which þe .v. wittis ben sett & 
foundid; I þinke wiþ þe gr=a=ce of god to 
bigynne at þe heed / Henre de armanda-villa 
seiþ, þat a mannes heed 
in-as-myche as longiþ to a sirurgian, 
is ma=a=d of two principal partis; of 
whiche þat oon is þe ouer partie of þe 
heed þat is herid; þat oþir is þe visage 
wiþ hise parties. But soþely þe 
ouer partie of þe heed, þat is heerid, is 
clepid of þe philosophore, prim=o=. de historijs, 
capitul=o= .iiij=o=: þe heed-bolle, which is compouned 
of þre principal parties. 
/ The firste: of þe fleischi partie, þat is 
wiþouten þe scolle / The secunde: of 
þe selue scolle and here parties / The 
þridde is of þe panniclis & of þe brayn. 
And þerfore þis chapitre schal stonde 
by .iij. doctrines, aftir þe entent of þe 
philosophore as it is rehersid aforn. 
/ The firste doctrine of þis chapitre 
schal treten of þe fleischi partie of þe 
heed þat is wiþouten þe scolle of þe 
brayn, where þou schalt vndirstonden, 
þat þe carnous or fleischi partie of 
þe heed is ma=a=d of seuene parties, þa=t= 
is to seie: Of heer, Of skyn, Of lacertous 
fleisch, Of veynes, Of arteries, 
Of senewis, & of ligamentis byndyng 
togidere þe bonys of þe heed. But þe 
anothamye of summe of hem is declarid 
among þe consimile membris / In 
þe firste distinccioun of þis partie, & þa=t= 
oþere schulen be declarid in þis same capitul=o=. 
|P_15a 
[\f. 17ra\] / The cause whi þe heed was ma=a=d 
& whi it was sett in þe hi3este partie of 
man, is y-told openly by Galien in þe 7. 
de Iuuamentis, Capitul=o=.ij=o=. And Auicenne rehersiþ 
þe same in his firste proposicioun, 
Capitul=o=.iij=o=, prouynge þat þe heed was ma=a=d, neiþir 
for þe witt, ne for þe Brayn; but 
oonly for þe y3en / ffor beestis þat han 
noon heed, han þe organ or þe instrument 
of meuynge alle oþere wittis in 
þe brest; but if þe y3e schulde be sett 
in þe brest, it were an ydil, siþen it must 
be in an hi3 place as a biholdere in a tour; 
&c / What heer is, whereof, & whi it 
is ma=a=d, it is rehersid aforn in þe laste 
chapitre of þe firste distinccioun. But 
siþen god and kynde no-þing doiþ an 
ydil, we schal se þe vtilitees of þe heer; 
& so forþ bi processe, of alle parties 
of þe heed, &c / ffoure vtilitees y fynde 
whi þat þe heer of þe heer was ma=a=d. 
Of whiche þe firste is þis: þat þei defenden 
þe brayn and þe pannyclis 
from heete, & from cold; and oþere noyauncis 
wiþoutforþ / The secunde is þis: 
þat it makiþ þe forme of þe heed þe 
schaplokere; ffor if þe heed were not 
herid, boþe þe visage and þe heed 
schulden be of oon forme / The .iij. 
is þis: þat þe colour of þe heer of þe 
heed, schulde witnesse þe complexioun 
of þe brayn / The fourþe is þis: þa=t= 
þe fumosites of þe heed, mowen exalen, 
& passen li3tly out by hem; ffor if þer 
|P_15b 
[\f. 17rb\] were a sad þing as þe skyn or sich anoþir, 
engendrede of þe kynde of þe heer, þe 
fumositees of þe heed ne my3te not 
passe out so li3tly þerby, as þei doiþ bi 
þe heer / The skyn of þe heed is lacertous, 
more þicke and porous; þan þe 
skyn of ony oþir partie of þe body. 
/ Two vtilities y fynde in þe skyne 
of þe heed. The firste is þis: þat it 
kepiþ þe brayn from cold & heete; 
and oþere noyous þingis wiþoutforþ, 
ri3t as it is seid of heeris. The .ij. 
is þis: þat it fele þe heete & þe cold, 
þe which my3te noyen þe brayn; for 
þe heeris haue no felynge in hem-silf. 
The cause whi it is more þicke þan 
ony oþir place of þe body, is þis: for 
siþen it is more porous, þan ony oþir 
skyn of þe body, it is þe more nede 
þat it be by so myche þe more þicker; 
for ellis it schulde be a feble defense for 
þe brayne / The lacertous fleisch of 
þe heed, is wiþouten mene, y-leyd abouen 
þe pannycle þat byndiþ togideris 
þe bonys of þe heed; and it ys 
maad of wel sotil villis of symple 
fleisch, senewys, veynes & arteries 
alle oþir lacertis beþ / The vtilites 
of alle lacertis in þe heed & in mannys 
body, & whi þei weren ma=a=d, ben foure, 
of whiche þe firste is þis: þat þei defenden 
þe heed & oþere membris þat þei seruen 
to, from noious wiþoutforþ / The .ij. 
is þis: þat þei bi her þickenes comfortiþ 
|P_16a 
[\f. 17va\] þe digestioun of membris þat beþ <leid> vndir 
hem / The þridde is þis: þat þoru3 
hem beynge menes; euery lyme drawiþ 
to him norishinge; from oþire 
wiþholdynge; defendynge and wiþ 
puttynge out / The fourþe is þis: 
þoru3 hem, þe schap of þe membris 
þat þei seruen to, is maad þe fairer, 
& þe more schaploker. Vene capillare 
/ Ther ben summe certeyn veynes 
þat comeþ from þe lyuere, and 
passen in-to þe heed, bi þe hoole of 
landa boon; of whom I schal speke 
here-aftirward; and þei norischen þe 
vtter fleisch of þe heed: and so þei 
passen vndir þe lacertis of þe heed; 
abouen þe pannycle þat byndiþ togidere 
þe bonys of þe heed; as it sch=a=l 
more openly be declarid in þe anothamye 
of þe arme; so þanne þei entren 
pr=i=uyly in-to þe scolle, bi his myddil 
seem, berynge vn-to þe brayn & to 
hise pannyclis nutritiues blood; wiþ 
þe whiche þei ben y-norischid, &c. 
/ The vtilitees of þese veynes & her 
anothamye, þou schalt fynde in þe 
anothamye of þe 
 
/ Vndir þese aforseid lacertis, and 
veynes, wiþouten mene; is a pannicle, 
byndynge þe bonys of þe heed, to 
which is contynued þe dura mater, 
& is also of he=e=r substaunce in partie. 
/ But sumwhat it is y-dyuersid from 
heer / ffor þe dura mater is þe more 
|P_16b 
[\f. 17vb\] nere to þe brayn, and wiþinne þe scolle. 
But þis pannycle, þou3 it be contynued 
wiþ heer in euery seem of þe 
heed, 3itt it is wiþouten þe scolle. 
And þis pannycle is ma=a=d principaly 
for two causis; of þe whiche þe firste 
is þis: þat he by his strong byndinge 
togidere schulde make ferme & sad þe 
feble coniunccioun of þe bonys of þe 
heed / The secunde is þis: þa=t= it schulde 
be putt bitwene þe nei3sche lacertis 
of þe heed; and þe hard brayn-panne, 
so þat it schulde be a mene, þat þe 
harde schulde not touche <hurt> þe neische, &c. 
And þus endiþ þe firste doctrine of 
þis chapitre But neuerþelattere 
in þe þridde doctrine of þis same chapitre 
schal be told in partie of þe 
pannycles þat beþ vndir þe scolle, 
closinge þe brayn / The secunde 
doctrine of þis chapitre schal treten 
of þe secunde principal partie of þe 
heed, þat is to seie þe scolle & her 
parties, þe which is compouned of 
dyuers bonys, hauynge certeyne 
semes hackid eiþir in oþir; as it were 
oon sawe in anoþir; & it is hard 
& pleyne boþe wiþinne & wiþoute & 
spoungious in þe myddil, and also in 
his schap in partie round; & sumdel 
euelong. But whi and wherfore, 
God and kynde þat no-þing doiþ wi=t=h-oute 
cause, haþ ordeyned þe scolle 
of þe heed, for to be maad in sich a maner 
|P_17a 
[\f. 18ra\] as I haue rehersid aforn, it schal be 
declarid here-aftirward, euene bi þe 
same ordre as it is abouen-rehersid 
/ ffirst, whi þe scolle was ma=a=d 
of manye diuers bonys, þer ben 
two comoun causis, of whiche þe 
firste is þis: for þe commoditees & þe 
profitis, þat longen to þe selue 
scolle-boon / The secunde is taken 
for þe commoditees & profitis þa=t= beþ 
conteyned vndir, & wiþinne þe same 
scolle. So þanne þou schalt 
vndirstonden, þat þe firste of þe 
causis conteyneþ in him-silf þre vtilitees, 
of whiche þe firste is þis: If 
it hadde be so, þat þe scolle hadde ben 
al oon boon, whanne it hadde suffrid 
heuy hurt, or greuaunce in his 
oon partie; þanne it schulde haue 
greued al þe hool scolle, & þerfore 
it was compowned, &c / The .ij. 
vtilite is þis: for it is greet nede 
þat þe brayn-panne be in o place 
hard, & in anoþir part neische; & 
if it hadde be so & also were al oon 
boon; þanne whanne þe harde part 
hadde ony smytynge, þe neische 
part schulde be hurt greuously 
þou3 þe harde part hadde noon 
harme / The þridde vtilite is þis: 
þat if þe scolle hadde be al oon boon, 
it my3te happe sumtyme, þat bi 
oon strok it schulde haue .ij. hurtis; 
as if it were hurt in þe hard part & 
|P_17b 
[\f. 18rb\] woundid, þe neische part my3te also 
be folden togidere, & be more greuous 
þan þat oþir, &c. So þanne to þese 
two causis as to þe partis; þat 
beþ conteyned vndir, & wiþinne 
þe scolle-boon, þer beþ approprid 
.iiij. vtilitees / The firste is þis: þa=t= 
þe veynes whiche þat bryngiþ 
norischinge vn-to þe brayn moun 
sutilly entren yn bi þe ioyncturis 
of þe parties of þe heed; and if þe 
scolle had be o contynued boon 
vndepartid, þei my3ten not haue 
entrid so, &c / The secunde is: þat 
þe senewis sensible & motif mowen 
go out by hise semes; & berynge 
felynge and meuynge to oþere partis 
of þe heed / The þridde: þat 
þe fumositees þat arn 
a-rerid vp, from þe brayn; mowen 
passe out bi þe aforseid seemes. 
/ The fourþe: þat þe dura mater 
my3te be hongid vp bi þe serratilis 
of þe diuers partis of þe scolle. 
/ fforþermore, whi þe seemes of þe 
scolle arn serratyk, it is for þis cause: 
ffor it is ri3t necessarie þat þe senewis, 
veynes & þe fumositees schulden 
passe out bi þilke open semes, 
whiche þingis hadde be vnpossible, 
if þei hadden not be maad in 
sich a maner, &c / But whi þat þe 
Brayn-panne is hard, it is pr=i=ncipaly 
for þis cause: for þat it schulde 
|P_18a 
[\f. 18va\] defende þe bettere þe brayn and þe 
pannyclis from harmes & noyauncis 
wiþoutforþ, &c / Whi þat it is playn 
wiþouten, þat is & for it schulde not 
hurte þe pannyclis, þat bynden þe 
bonys wiþoutforþ / And whi þat 
it is playn wiþinne, þat is for it 
schulde not hurte dura mater wiþinneforþ 
/ fforþermore, whi it is 
spongeous in þe myddil, þer beþ 
assigned þre causis / The firste: þa=t= þe 
fumositees of þe brayn, my3te þe 
bettere passe out bi þe porrosite / The 
secunde: þat it schulde be þe more 
li3t, lest þat þe brayn schulde be agreued 
þoru3 his heuynes / The .iij. 
is: þat bi his porrosite, þe blood 
þat is norischinge to þe brayn, schulde 
be þe bettere kept / But whi it 
is round, þer beþ assigned two causis. 
The firste: for it my3te conteyne 
þe mo þingis. ffor a round figure 
is of a grettere capacite, þan arn oþere 
figuris / As Galien witnessiþ in þe 
7=o= de luuamentis in þe ende of þe .iij. 
chapitre, where he puttiþ þe vtilitees 
of round figuris / The secunde: 
þat it kepe þe bettere boþe him & þe 
brayn from noyauncis and harmes 
wiþoutforþ / And also whi it is sumdel 
euelong, þer beþ putt two causis 
/ The firste is: for þe substaunce 
of þe brayn, lijþ sumdel e[^ORIG. BLURRED^]elong; & 
þerfore þe bonys weren ordeyned; of 
|P_18b 
[\f. 18vb\] þe same schap / The .ij. þat þe senewis 
& þe Nucha þat springen from 
þe firste, & þridde ventricle of þe 
brayn, schulden haue space to goon 
out bitwixe þe brayn and þe scolle; 
lest so by her outgoynge, þei comen 
a3en þe brayn-panne wiþouten mene 
& hadde ony hurtynge; &c. The 
noumbre of þe bonys of þe heed-scolle 
is seid diuers, of diuers men by diuers 
consideracioun. Neþeles alle þei 
a-corden wel ynow3, if þat þei be wel 
vndirstonden. Summe forsoþe, as 
henre de amanda-villa seiþ, noumbriþ 
þe bonys of þe heed, but foure, þa=t= 
is to seie: þe coronal boon & landa, 
& also two verual bonys. ffor þei 
speken of no mo þan þilke þat art 
necessarie to þe closynge of þe brayn, 
& also for to hange by þe dura mater. 
/ And summen þer ben þat noumbren 
vj. bonys in þe heed; addynge to þilke 
foure bifornseid; þe two petrous 
bonys, but oonly þe basiler boon. 
/ Summe also departen þe coronal in-to 
two bonys; & soþely it is oþirwhile. 
/ But þer beþ summen þat wiþ auicen 
addiþ vpon him two bonys, in euery 
temple oon, þe whiche arn callid: 
Ossa paris; And in þis wise þe noumbre 
of bonys is encresid, or y-menusid 
/ Thus þanne redily, henre de armanda-villa 
aforn-leggid, seiþ and 
confermeþ, þat þer beþ in þe heed 
|P_19a 
[\f. 19ra\] but .iiij. pr=i=ncipal bonys, þat is to seie: 
þe Coronal, and þe two verual bonys 
& landa, and oþere two, þat beþ not 
principallis, as þe petrouse bonys; 
so it is asene, þat he addiþ not þe 
basiler boon / But truly I haue 
goon to alle þe grettiste charnellis 
þat beþ aboute londoun, where þat 
beþ scolle bonys, wiþoute noumbre, 
for to prouen by experience þe verri 
soþe, & haue handlid, seen, & asserchid 
euery boon of þe heed, bi him-silf; wher-fore 
y seie aftir þat I sau3, and felde, 
þat by myn vndirstondynge, þer 
beþ sixe principal bonys of þe heed; 
whiche ben necessarie to þe closynge & 
to þe defense <of> þe brayn. Of þe whiche 
þe firste and þe mooste principal is 
clepid: Coronale, and oþere two arn 
clepid: Ossa verualia; & þe fourþe is 
clepid: Landa; & oþere tweyne þat arn callid 
of summen: Ossa petrosa. And of summen 
þei arn callid: Ossa mendosa. 
But oþere diuers bonys þer ben in 
þe heed, þat ben not noumbrid among 
þese, as þe neþir chekeboon, & alle 
þe teeþ on boþe sidis, &c / So þanne 
here it schewiþ openly; boþe by þe 
auctouris, & siþen bi þe practisouris, 
þat þe noumbre of þe bonys of þe 
heed drawiþ alle to oon conclusioun, 
if þat þei be wel vndirstonden, as 
it is seid aforn, &c / Thanne for to 
distynguen openliche alle þese bonis 
|P_19b 
[\f 19rb\] of þe heed, þat ben bifore-rehersid, þo=u= 
schalt vndirstonden, þat þe moste 
principal boon is clepid coronale, 
& he rechiþ fro þe vpmeste extremite 
of þe nose, vn-to þe selue 
seeme þat departiþ þe heed ouerþwart, 
and his seeme is also seid 
coronale. So þanne þe same 
boon strecchiþ on brede eueneri3t 
from þat oon temple to þat oþir. 
/ fforþermore, þe two oþere bonys 
þat ben clepid verualia, heeliþ & 
keuereþ þe brayn in þe sidis, þe whiche 
in þeir formere extremitees ben contynued, 
wiþ þe coronal boon, & also 
in her hei3þe, þat is to seie in þe 
ouer partie of þe heed, þei ben contynued 
togideris; and in her neþermeste 
extremytees þei strecchen doun 
to þe neckeward, where þei meuen 
wiþ þe fourþe boon, which þat is 
clepid landa by enchesoun of his 
seem þat is callid landa, or ellis sagittalis. 
ffor þis seem haþ him in þe 
maner of an arowe; and also for it 
is lijk to þis grek lettre labda, or þis 
figure of seuene in algorisme: alle 
þese foure aforseid bonys ben ioyned 
togideris, as tweyne sawis meynginge 
togideris þeir teeþ eiþir in oþir, and 
þat wiþouten ony li-gament / And 
þis maner of ioynynge of bonys is 
seid serratile. But whi þese bonys 
arn þus ioyned togideris is for þis 
|P_20a 
[\f. 19va\] cause: for þere muste passen bitwene 
þilke semes, manye dyuers smale 
senewis; arteries and veynes, as it 
is rehersid aforn / Thanne forþermore 
þat same boon landa strecchiþ 
in his neþemoste extremite to þe 
neckeward, where þat he is ioyned 
wiþ þe firste spondile of þe necke. 
/ But henre de armanda-villa seiþ 
þat bitwene þis boon a-landa, & þe 
firste spondile of þe necke, þere is 
a greet schort boon, þat he calliþ 
Os basillare, þe which haþ an hoole 
in þe myddil, whos hoole is; suppositif 
& appositif to þe hoole of þe boon 
landa; and þis boon holdiþ vp al þe 
heed; and wiþouten ony mene he is 
ioyned wiþ þe necke-boon; as it sch=a=l 
more openly appere hereaftirward. 
And also in þe innemeste side of þe 
neþemeste part of þis boon landa, 
þere is a large hoole, of which þa=t= I spak 
of aforn. Out of which hole goiþ out 
Nucha from þe brayn and beriþ felynge 
and stirynge to alle þe neþer 
lymes of þe mouþ. And also in þis 
same boon landa, þer beþ oþere litil 
hoolis þat ben pr=i=uy to us, bi the 
whiche summe reumatik superfluytes 
beþ sent out from þe brayn, to vuule 
& to þe brest, & also to þe lungis, &c. 
/ fforþermore, vpon þe neþere side of þe 
two verualle bonys, þere ben also y-sett 
two oþere "bonys" smale, þat is to witen 
|P_20b 
[\f. 19vb\] on ech side verual boon oon, þe 
whiche ben y-callid Ossa petrosa, 
or ellis Ossa mendosa; as it is rehersid 
aforn. On whiche bonys stondiþ 
þe eeris, and þilke same eere-bonys 
beþ holid þoru3 wiþinneforþ, þoru3 
whos hoolis passen þe senewis or 
þe instrumentis of heerynge; & þei 
contynued in her neþemest parties, 
to þe neþermeste chekeboones, and 
her ouer parties to þe two veruale 
boonys, of whom I spak aforn, and 
out of him þer springiþ two smale 
wyngis, in-to eiþir half of þe heed. 
/ But þou schalt vndirstonde þat 
þe addicioun of þese petrouse or mendouse 
bonys, is for iiij. vtilitees, of 
whiche þe firste is þis: ffor þe verual 
bonys ben more feblere byneþen & 
abouen, & þerfore þei weren addid to hem 
in þat place, þat þei my3ten be þe 
more strengere bi her felowschipe, &c. 
/ The secunde is þis: ffor þe verual 
bonys ben more playn, and lasse round 
in þat place, þan in ony oþir; and 
þerfore þei mowen þe worse wiþstonde 
noyauncis wiþoutforþ; wherfore 
þei ben addid to hem, &c / The .iij. 
is þis: for in verual bonys beþ þe 
eere-hoolis, þoru3 whiche hole þei 
ben þe more feblid; wherfore for to 
amende þis ilke defaute. God & kynde 
haþ ordeyned and sett in þe same place, 
þese two eere-bonys, &c / The 
|P_21a 
[\f. 20ra\] is þis: ffor þe substaunce of þe brayn, 
lijþ ri3t ny3 þat same place; where þe 
verual bonys ben moost feble, as it 
is seid aforn / And þerfore, to þe more 
alteracioun of þe eir, þe petrous bonys 
ben addid to hem; þoru3 whom þe eir 
passynge to þe brayn, mowen in þe 
mo placis be degratid / But the 
cause whi þese bonys beþ ioyned 
to þe verual bonys; not by serratile 
ioyntis, but oonly superficial, is þis: 
ffor if þei þi[^ORIG. BLURRED^]leden þoru3 þe verual 
bonys, þei schulden þe more by hem 
be enfeblid, þan strenkþid. And also 
þe cause whi þat þei ben so tortuouse 
and so y-wriþen ynward is þis: 
ffor þe eir þat goiþ þoru3 hem, schulde 
resseyue sum alteracioun or þat he 
come to þe brayn, and þa=t= he schulde 
þoru3 þilke reuolusiouns be þe more 
degratid, lest þat he hurte the 
brayn; and also for excellent sounies 
& horribles, if þei comen sodeynliche 
to þe brayn, þei schulden hurte it grevously. 
ffor an excellent sensible 
þing corrumpiþ þe witt; but by his 
longe dwellynge in þe longe afornseid 
reuolusiouns, his excellence is 
greetly menusid / Thanne for to 
speken eftsoonys of þis boon landa; 
of whom y spak aforn; þou schalt 
vndirstonde þat þe lenkþe of an ynche 
fro þat hole; þat Nucha goiþ out 
of; þere sprediþ out two smale wyngis; 
|P_21b 
[\f. 20rb\] oon vp eiþir half of þe heed, þat is 
to witen: bitwene þe coronal & þe 
petrous bonys, þat recchiþ vp bitwene 
hem tweyne; to þe two corneris 
of þe verual bonys, where 
þei beþ conteyned togideris / fforþermore 
þat same boon landa, haþ 
anoþir additament in his ynmoste 
side, ny3 þe Nucha; and so he sprad 
forþ vndir þe brayn, & is closid bytwene 
þe y3en, to þe cornal, wiþ a 
serratile seem; and in þat place he 
is clepid þe noseboon; 3itt he sprediþ 
fro þat place more dounward; 
where he susteyneþ al þe rof of þe 
mouþ; and in þat place he ys clepid 
þe ouer mandible; for in him ben 
fastened alle þe ouer teeþ. And for 
to consideren alle þe parties of þis 
boon, how þat he susteyneþ þe brayn, 
boþe in þe pendaunce of þe hyndere 
partie, and of þe secunde partie; and 
siþen vndirneþe and on boþe sidis 
as it is abouen-rehersid; he my3te 
wel ben y-clepid Sustentaculum, 
as he was callid of lankfrank, & also 
of manye oþere worcheris. So þanne 
vndir eiþir y3e is so ioyned a litile 
boon to þe ouere mandible, þa=t= lijþ 
vndir þe y3e lijk to a cressaunt, and 
here forþermost extremites ben 
ioyned to þe forþermoste parties 
of þe browis; & sumdel bonkynge 
outward, þei maken parfi3t þe schap 
|P_22a 
[\f. 20va\] of þe checkis; so in þat place þei ben 
callid þe chekebonys; & þanne in þeir 
oþir extremitees, þei ben contynued 
to þe eerebonys in þe templis or in þe 
lefte of þe eeris, þe which is a ful perylous 
place to be smyten ynne; and 
þat for tendirnesse of þe manye smale 
ioynturis, þat in þat same place 
beþ metynge togideris. And wh=a=nne 
þese vj. bonys ben þus ioyned togideris 
in þe maner as it is seid aforn, 
þanne þei maken parfi3t þe 
schap of þe heed, &c. But þou3 it so 
be, þat we han tretid in þis partie 
of þese vj. bonys in þe heed þa=t= ben 
necessarie to þe closinge & diffence 
of þe brayn. Neþeles we afferme no=t= 
þat þer beþ siche .vj. bonys in ech 
mannys heed. ffor truly I foond 
in þe Charnel of seynt marie 
spetil at londoun, a scolle-boon þa=t= 
was al oon hool boon lijk a basenett, 
outaken oonliche þe .ij. smale 
petrouse bonys & þe neþir chekeboon, 
&c. And þus endiþ þe secunde doctr=i=ne 
of þis chapitre / The þridde doctr=i=ne 
of þis chapitre schal treten of þe .iij. 
pr=i=ncipal partie, entrynge þe composicioun 
of þe vppere partie of þe heed, 
where þou schalt vndirstonden, þat 
þis partie is pr=i=ncipaliche of .iij. þingis, 
þat is to witen: Of pannyclis, Of 
Brawnys, & of his emoynctorijs ; fro 
whos composicioun comeþ veynes 
|P_22b 
[\f. 20vb\] to þe lyuere, passynge þoru3 þe hole 
of Tanda; and so sprediþ forþ þoru3 
al carnosite of þe heed bi þe serratile 
semes; and so þei goon doun byneþe 
þe brayn-panne, and þere þei meten 
wiþ þe arteries comynge fro þe herte; 
þe whiche whanne þei ben knytt togidere, 
þei maken þe dura mater; and 
sche is hangid vp bi þe serratil semes 
of þe scolle, wiþ veynes, senewis and 
arteries; þe whiche þre goon out bi þe 
same semes; and wiþouten þe brayn 
panne, þei maken a pannycle þat 
byndiþ and halt togidere alle þe bonys 
of þe heed. But whi þe aforseid 
veynes goon dounward, is for þis skille: 
þat þe blood schulde be ma=a=d sutil in 
discendinge; and also whi þe aforseid 
arteries goon vpward, is for here 
blodis ful hastily schulden be restreyned 
in her ascendynge / But whi þe 
dura mater is hongid from þe scolle, 
I fynde .ij. skillis. The firste is þis: 
ffor if it touchide þe scolle, it my3te 
li3tly be greued by her heuynesse. The 
secunde is þis: þat quytture & corrupcioun 
þat comeþ of a wounde þat oþirwhile 
happiþ to be ma=a=d in þe heed, schulde 
by hir be kepid and be holden vp, 
þat it nei3e not þe dura mater ne þe 
brayn / So þanne vndir þis pannicle, 
lijþ anoþir pannycle þat is more neische 
& more tendir þan þis, which þa=t= is clepid 
pia mater; and þis pannycle is 
|P_23a 
[\f. 21ra\] 
in summe placis departid from þe brayn, 
and in summe placis he is contynued 
wiþ þe Brayn by veynes and 
arteries, þe whiche goon out of him 
& entren in-to þe diuisiouns of þe 
brayn, and drinken yn of þe braynes 
substaunce, makynge alyue, & 
3euynge to him þe spirit of lijf; for 
þe kynde of þe brayn is departid 
& chaungid aftir þat it bifalliþ to 
þe vertues of þe animal werkis / The 
cause whi þer beþ mo pannyclis in 
þe brayn þan oon, is þis: ffor if þere 
were but oon pannycle, ouþir yt 
muste be hard, or it muste be neische, 
or ellis it muste be meene; but if it 
were so þat it were hard, þanne yt 
schulde hurte þe brayn; and if it were 
neische, þan it schulde be hurt of 
þe brayn-panne. But if it were mene 
bitwene hardnesse & neischenes, 
þanne it schulde boþe hurte and be 
hurt, as it is seid aforn / And þerfore 
god and kynde, han ordeyned, þat 
þer ben tweyne, þat is to seie: þat 
oon hard and þat oþir neische. The 
harde, þat it my3te be a mene bitwene 
þe scolle, & þe pia mater, and þe 
neische. And þe neische, þa=t= it my3te 
be a meene bitwene þe harde and þe 
brayn. So here þou schalt vndirstonde, 
þat aftir þe aforseid veynes and 
arteries han y-ma=a=d þe pia mater, and 
sett here togidere, þanne þei entren 
|P_23b 
[\f. 21rb\] þe subiect of þe brayn, askynge to hem 
of þe herte lijf and breeþ, and of þe 
lyuere norischinge / But soþely, 
þis spirit or breeþ in the salue brayn 
is defied by a forþere digestioun, & so 
be made þere þe lyue of a beest. Pia 
mater wiþouten mene touchiþ þe 
brayn and deuidiþ apertly þe forseid 
spirit in-to þre ventriclis of þe brayn, 
þe which diuisioun apperiþ more in 
þe firste ventricle, þan in þe oþere .ij, 
in-so-miche þat þei ben seid to be .iiij 
ventriclis of þe brayn / In þe firste 
partie of þe firste ventricle of þe brayn 
is ordeyned vertu, þe which is clepid 
comoun witt, or fantasie, and he 
takiþ alle þe formes or ordynauncis 
þat ben disposid of þe fyve wittis, 
aftir þe remocioun or meuynge of sensible 
þingis / In þe secunde partie of 
þe firste ventricle, is ordeyned or 
founden ymagynatif vertu, þe whiche 
resseyueþ of þe comoun witt, þe 
spicis and þe foormes of sensible 
þingis. as þei weren taken of þe 
comoun witt wiþouten-forþ, representynge 
þere owne schap & ordynauncis, 
vn-to þe memoratif vertu þat folowiþ 
here-aftirward, &c / But soþely 
al þe brayn as it schal be seid here-aftirward, 
is diuidid to be cold and 
moist / Neþeles þis ventricle ys 
seid to be hoot and drie, hauynge reward 
to þe oþere two ventriclis / The 
|P_24a 
[\f. 21va\] secunde ventricle or þe myddil is myche 
lasse þan þe oþere ventriclis, in þe which 
is founden þe estymatyf vertu. And 
þere he rehersiþ, schewiþ, & declariþ, & 
demeþ, þo þingis þat ben offrid to him 
bi þat oþir ventricle, as y seide aforn. 
And þis ventricle is demed to be 
hoot and moist, in reward to þe oþere. 
/ In þe þridde ventricle is founden 
or ordeyned þe memoratif vertu. 
And þis ventricle is more þan þe 
secunde, and lasse þan þe firste. But 
in comparacioun to þe oþere, it is demed 
hoot and drie; þe which resseyueþ þe 
þingis þat ben schewid and þeir sentencis, 
and kepiþ hem in tresour, or 
ellis puttiþ hem forþ, aftir þe discrecioun 
of þe v. wittis, vn-to þe organs 
or þe instrumentis of animal werkis; 
out of whos extremitees springiþ þe 
Nucha, by þe hoole of þe boon landa 
or Basillare, as it is seid aforn. 
And þese parties ben callid ventriclis 
by-as-myche as euery partie of hem, 
haþ a foorme as of a wombe wiþ a 
maner of roundnesse,and also þei 
beþ holow3, for ellis þei my3ten not 
resseyuen in hem þe spiritis of lijf. 
/ The brayn is a spermatik membre, 
official, cold and moist in complexioun, 
whit, þinne, neische, menely viscous, 
hauynge iij. ventriclis, as it is a-bouen-rehersid. 
Spermatik it is seid, 
for his creacioun was of þe .ij. spermes 
|P_24b 
[\f. 21vb\] of his fadir and modir. Principal it 
is seid, for it is oon of þe principal 
membris of þe heed. Official it is seid, 
ffor it haþ þe office of felynge and stirynge. 
Whi it is cold and moist, þer 
beþ .ij. causis. The firste is þis: for 
his coldnesse and moistnesse schulde 
a-tempren and abaten þe excellent 
hete and drou3te of þe herte. The 
secunde is þis: þat if it hadde be of 
an hoot complexioun, þoru3 his grete 
mevynge and stiringe, it schulde haue 
taken an vniuersal hete, þe whiche 
my3te haue ben distruccioun of his 
owne kynde, &c / Whi3t it is, for it 
schulde be þe more able & indifferent 
to euery-þing þat it schulde resseyue 
or vndirfongen / Whi it is þinne, it is 
for þis cause: for þingis þat ben taken 
or vndirfongen in it schulden þe 
li3tloker passe þer-þoru3 / Whi it is 
neische, Is for it schulde 3eue place 
& fauour to þe stirynge of vertues, 
or ellis to þe vertues of stirynge. 
/ Whi it is menely viscous, Is for 
hise senewis schulden be strong menely 
and tou3, and þat þei schulden 
not be lettid in her worchinge, þoru3 
his ouer-myche viscosite or hardnes. 
/ But two causis þer ben, whi þer 
ben in þe heed mo ventriclis þan oon. 
/ The firste is þis: for þat þe spiritis 
schulden dwellen by sufficient tyme 
to þe laste digestioun / The secunde: 
|P_25a 
[\f. 22ra\] for ech of hem schulde sufficiently haunten 
and worchen hise owne werkis, vp-on 
þingis y-taken or vndirfongen, 
or þei passiden from oon ventricle 
to anoþir / Of þe þridde part, þa=t= is 
of þe emunctorijs, Galien telliþ, 
libro de iuuamentis in þe firste & in þe 
secunde chapitres, þat vndir þe brayn, 
bitwene þe dura mater, & þe boon þa=t= 
is foundement of þe brayn, þere beþ 
tweyne neþere emunctorijs of þe brayn, 
þat ben y-sprungen of þe pia mater; 
and he is seid: Lacirria, wiþ whom ben 
conteyned þe two canellis and the 
ventricle of þe brayn; & he is round, 
large and open abouen, and streyt 
bineþen til he entre þe heed of the 
Glandule; and also he is holow3, & y-keuerid 
wiþ a wondirful nett, the 
which strecchiþ him sumwhat fro þe 
Glandula. And þou schalt vndirstonden 
þat þese two eminctorijs beþ 
þe beste kept lymes þat beþ in al 
þe body. ffor a man schulde raþere dien 
þan ony of þese two emunctorijs 
schulden suffren ony nocumentis 
wiþouten-forþ, &c / And þus endi=t=h 
þe þridde doctrine, and þe laste of 
þis chapitre. 
 
