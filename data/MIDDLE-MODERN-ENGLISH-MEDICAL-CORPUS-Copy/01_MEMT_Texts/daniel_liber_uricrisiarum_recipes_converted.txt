[^DANIEL, LIBER URICRISIARUM (RECIPES)^] 
 
|P_41 
[\f. 1r\] 
[}For þe mygrane}] 
[\f. 1v\] To mak chare de Conys: Tak a fayre pan & hony; [{was{]ch it & 
foom it wele, & mak it thyk with flour of ryss. Þen tak 
coynys & clef þam in four. Tak owt þe coynys [{& wasc{]h þam in 
fayre water, & þen stren þam throgh a stren3our. Þen put þe 
colys to þe hony & seth it well to it be thyk; stere it wele 
þat it clef not to þe pan. When it is sa thyk þat yu may 
unethys stere it about, tak it downe & put it into a tree 
vessell. Þen tak þi pouders s[{ex{] of clo[{wes g{]reyns, galinga, 
canell, gynger, liquaryce, & sugar auctoritate. And when þe 
lycour is nere cald, put in þe pouders & stere well to it be 
calde. Put it in vessels [{& u{]s when yu wyll. 
 
[}To mak grene gynger:}] 
Tak gyn[{g{]er [{&{] pare it, & [{steyp{] it in whyt wyn all a nyght, 
& syn tak & clef þe rasyn [{in{] twa. If yu haf a po[{u{]nd of 
gynger, tak a whartro[{n{] of claret w[{y{]n & mak it leuk warm, 
|P_42 
& do þe gynger þarein. And to a p[{ound{] of gynger, do a 
quartron of sugar caffatyn. Do all þes in a pot togydder of 
erth & stop it, [{þ{]at nan ayere may cum owt, & hynge it in þe 
sone vii dayes or xiiii dayes. And þan sall it be gud & 
c[{lere{] 
 
[\f. 2r\] I Julius Cesar, 3our hegh emperour, 
In fryth & in feld full faire wos my fame. 
Of Rome & of Romans I bare ay þe flour, 
And þus capud mundi wos I called be name. 
 
I Alisaunder, conquerd to Paradys 3ete; 
Save þe ile of women, all þe warld I it wan. 
In Achayer þai me sent a lauedy of state, 
Wytnes of Arestotyll þat dwelt with me þan. 
 
I am Ector of Troy & duk of degre; 
Mony hethyn have I hurlde & hedyde at anys. 
I conquerd þe Grekys to þe Grek See, 
And emang þame I dyed, & þare lyes my bonys. 
 
For þe colyk tak a tyle stane & lay it in þe fyre to it be 
glowynge hate. Þan tak it out, & tak vinegre & pour on þe 
stane, & sclokyn it tyll it be sa þat it wyll not byrne þe 
clath. Þen tak a clath & lay to þe syde betwen þe stane & þe 
syde, & it sall [{re{]lefe þe payne Also tak an union, 
& tak out þe colk & fyll it full of swyne grece. And set it 
in þe fyre & lat it rest, & bynd it to þe navyle & it sall 
less 
 
[}For blody eyne [S]}]: chew mynt & lay lange to þi eghene Item: 
Chew betoyne, fastande, & it sall amend þi syght. Item: Drink 
|P_43 
ilk day rew & et it, & it sall mak þi syght clere 
 
[}For wantynge of syght [S]}]: tak a handfull of rew & well in a 
quarter of gud red wyne to þe half, & tak þe whytys of xxiiii 
eggys & put in þe wyne, & clarefy it. And þan put all in a 
kanvas & lat it ryn thrugh. And f[{yn{] do it to þe fyre & 
skeme it & lat it satyll, & þan do it in a clene vessell of 
bras. And when yu gays to bede, drop it in þine eghene, & it 
sall clere þi syght at over all thynge. 
 
Þine Jhon Clarke 
 
[\f. 2v\] [}For hedwark [S]}]: Mak lee of verveyne & of betayne or of wormede, 
& þarewith wasch þi hevede twys or thrys in a weyk [}Anoþer [S] 
clensynge for þe hevede}]: Tak pellettre & chew þe rott iii days, 
& it sall clens þi heved & do away þe warkynge, & festyn þi 
teth [}Anoþer for [S] þe hevede}]: Tak betayne & vervayne, 
wormet, celidoine, waybred, rew, walworth, sange, & v cornys 
of pepyr, & stamp þam & seth þam togidder in water, & drynk 
þam fastande. [}For warkynge of [S] erys}]: Tak mustar[{d{] seyde 
& rew, & stamp þam togydder, & temper it with water, þat it 
be thyk, & lay þam to þi hede. [}For defnes [S]}]: Tak grene 
roddys of hesyll & put þe tane end in þe fyre, & gader þe 
water þat commys out at þe toþer ende. And menge þat with þe 
jus of lek hedys, & put þareof in þi hale eyre, & ly on þe 
sore eyre, & do þis oft [}Anoþer [S]}]: Tak þe grece of þe 
|P_44 
droppyngys of a rostyd eyle, & menge it with þe jus of hous 
lekys elyk mykyll, & do þarewith as with þe toþer [}For eyne 
[S] þat are rede or rynnand}]: Tak a rede cale lef & anoynt þat 
with þe glare of a nege, & lay it to þi eyne when yu gas to 
bede. [}For to do away [S] þe web þat bredys in a mannis eyne}]: 
Tak eufrase, a gud quantite, & stamp it & wrynge þe jus throw 
a cloute. And tak swyn grece & als mykyll of hennys grece, 
& melt all togydder, & do þe jus þareto. And keyp þat in 
boystys, & anoynt þin eyne þarewith when yu gas to bedde. [}For 
sare in þe throt or in þe mouth [{or{] for tothwark [S]}]: Tak 
otmele & seth it in wyne, þat it be thyk, & do it in a lyn 
clath in maner of a playster, & lay þareto [}Anoþer}]: Tak peper 
& distemper with hat wyne wel hat, & sup þareof, & hald it in 
þi mouth to it be cald, twys or thrys [}Another for wormys þat 
etys [S] þi teth}] Tak henbayn seide & rede pirnell, of bath 
elyk mykyll, & virgin wax, & stere & mak a candyll þareof, & 
hald þi mouth þare over, þat þe smell may go to þi toth 
[}Anothir [S]}]: Anoynt þi teth with hors grece [}For spekynge [S] 
in þi scleyp}]: Tak sothyrn wode & distemper þe jus with wyne, 
& drynk it [}For evyll at þi hart [S] & for tynynge of talent 
of met}]: Tak centaury & seth it wele in stale ale, & when it is 
well sodyn, tak & stamp it well, & do it in agayn into þe pott. 
And seth it wele, & syn clarefy itt throgh a cleth, & tak þen 
a party of þe jus & als mykyll of hony, & seth þam well 
togyder. And us þam fastand, & it sall do away glet fra þi 
harte & gyf þe talent to þi mete. [}For evyll [S] in þe stomak}]: 
|P_45 
Tak a sche sey[{d{]e, 
[\f. 3r\] lyne seide, & comyn, & stamp þam & gyf þe to drynk [}For 
waggynge [S] of teth}]: Tak hartis horn & rede pirnell & bren it, 
& do þe askys in a lyn [{cl{]ath, & lay to þi teth [}Medcyn for 
wartys [S]}]: Tak egrimoine & stamp it with aysell, & lay it to 
þe wartys [}Wha sa may noght [S] hald pyss}]: Tak cattys talow 
& bryn it & mak pouder þareof, & ette þe pouder in potage 
[}For a man [S] þat is scaldit or brynt}]: Tak þe swarth of a swyn, 
& melt it & 3olkys of eggys togyder. Tak þen a feþer & anoynt 
þe sare bath evyn & at morne, & lay a cale lef þareto, & do sa 
to itt be hale [}A maner of festre [S] þat has ma holys þan a 
cankyr; a god plaster for þe festre & wele heland}]: Tak whet & 
bryn it & mak pouder þareof, & put þat in þe hole als dep as 
yu may, & lay aboven a nox terde in þe maner of a plaster, & 
it sall hel sykyrly [}For blaynys [S] in a mannis face}]: Tak 
þe rot of waybrede & salt & rot of burrys; stamp þam togydder 
with aysell & þarewith wesch þi face [}For þe worme [S]}]: Tak 
a rokys egge & do it in a new pot of erth, & bryn it all to 
pouder, & do it in þe hole. [}For bolnynge [S] of pappys for 
mykyll mylk}]: Tak dreggys of aysell & virgin wax & mak a 
plaister, & lay it to [}For werkynge of pappys [S]}]: Tak mynt 
& stamp it & lay þareto in þe maner of a plaister, all hate 
[}For þe gout festre [S] þat makys mony holys}]: Tak þe jus of 
|P_46 
ribwort & als mykyll of a negge, & stamp þam togydder, & mak 
thyk plaster. And lay it to, & lat it ly sa to it sall away 
be itself, & alway sa to it be hale [}For brokyn hedys [S]}]: 
Stamp clovyn lekys & do in þe wonde, & it sall draw owt 
brokyn banys of þe hede, if þare be ony in [}For whyk thyngys 
[S] þat gas into a mannys erys}]: Tak þe jus of centory & menge 
it with þe grece of elys or with þe jus of yve, & do in þe ere 
Or tak þe jus of wyld tansay & pour in þe ere [}For bolnynge 
of eyne}]: Tak may buttur & comyn & stamp togydder, & lay on a 
clath to þi eyne, & oft new it. Tak saffron & woman mylk þat 
fedys a knaf chylde, if it be a man; grynd þam togidder & drop 
þam in þe sare ee [}If yu wyll wete [S] if þe gout festre be 
hat or calde}], tak ten stalkys of þe rede dokys & fald it in 
an of þe same lefys, & lay it in þe hat askys to it be brynt 
ynogh. And lay it to þe hole ii dayes & ii nyghtys, & if it 
fall noght, þan is þe gout festre hat. Þat same thynge wyll 
bryst a boch [}For hurtynge [S] withowtyn wounde}]: Tak hardys 
of hemp salt & red wyn, & seth þam well [{togydd{]er, & als hat 
as yu may suffyr. For þe sare þarewith, syn mak it in a 
[{plaster{] & lay to þe sare all hate. [}For þe gole sought [S]}]: 
Tak celidoine 
[\f. 3v\] & stamp it small & temper it with stale ale, & gyf hym to 
drynk iii days, & he sall hele. [}For to do away [S] dede flesch}]: 
tak lev[{er{]wort & hony [{&{] ry mele & mak a playster, & lay to 
|P_47 
þe sore. [}For nosbledynge [S]}] Tak hesyll schavyngys & bryn 
þam, & blaw in hys nos, or bryn þe schell þat byrdys has bene 
in, & blaw þe pouder in þi nos with a pen [}For hym þat may 
noght wele pyss}]: Tak sinchoun [{&{] schep talow, & stamp þam & 
seth þam togydder, & als hat as he may suffyr, lay to þe 
membre [}For sarys þat [S] are opyn & wyll not be hale}]: Tak 
rykyls & arument & grynd þam all to pouder, & do in þe h[{o{]le 
[}For to do away rankyll}]: Tak talow of a rame & ry mele & mak 
a plaster, & lay þareto [}For werkynge [S] of lendys}]: Drynk 
v levyd gyrs, & it sall mende. [} For þe blody [S] menisoun }]: Tak 
cromys of whet brede & do þam in a dry þan. Croft þam well 
& do þam in red wyne, & rost an ald henne with talow & fry it, 
& schep talow. And gyf hym to ette, & he salt fare wele [}For 
gryndynge [S] in þe wambe}]: Tak otys & parch þam wele in a pan, 
& sprenkyll þam wele with water. And lay to hys wame, & tak 
vervayn about mydsomer, & mak poudre þareof, & gyf hym to 
drynk. [}For þe skall [S]}]: Tak pedelyoun & seth it in gud lee, 
& schave þe skall away, & mak a plaster, & do þareon sumewhat 
hate. Or tak pyk [S] & virgin wax, & seth þam togyder, & do 
þam in a clath sumewhat hat, & [{la{]y to þe hede. Do þus ix 
dayes & ix nyghtys; þen do it away & tak red wely lefys, & 
seth þam & laump oyle, & anoynt þare þe har is away [}Anoþer 
[S]}]: Schaf clen þe hede & schaf all þe skall away. Tak spek 
grece of new sp[{a{]kkys of leþer, & do þareto brimtstane small 
|P_48 
grondyn, & enoynt þe hed. [}For werkynge [S] of lendys}]: Tak a 
nege schelfull of jus of betane & menge with a sponfull of hony, 
& grynd ix pepir cornys, & do þareto, & menge it with wyne. 
[}For bolnynge [S] of pintyls}]: Schere clet levys small & 
primeroll, & fry þame in sayme, & lay it all about þe pyntyll. 
[}For a thorn in þi fote or in þi hand}]: Tak dytane & stamp it, 
& lay þareto har grece or egrymoine with hony, & lay þareto. 
[}For þe tothwerk [S]}]: Tak peper rykyls & dyght þam with þe whyt 
of an ege, & spred on whyt leþer, & do þareto whet flour, & 
lay to þe werk [}For bolnynge [S] of cheke & þe tothwerk}]: Tak 
þe jus of primeroll & do it to þi nosthrill on þe farar half 
of þe sare. Or, mak a plaster of ribwort, & lay þareto Or 
mak a plaster of haly malvys, & lay unto þe bolnynge 
 
[\f. 4r\] [}For hym þat may noght hald pyssynge}] Tak gaytys talow & bryne 
& mak pouder þareof, & ete it in hys potage [}For evyll a[{n{]de 
& stomak [S]}]: Tak a blew wollyn cloute [{& s{]teype it in hys awn 
hate pyssynge, & rub [{it ha{]te on hys brest & hys body, & he 
sall mende 
 
[}For hym þat is hurt or woundyte}]: Tak leyk & salt, & temper 
togyder, & lay to þe hurte [}For evyll in þe breste}]: Tak an 
unyune & mak an hole in þe tane ende, & fyll full of hony, & 
cover all above with þat yu kuttys away. And set it over þe 
fyre to it boile, & þen ete it all hate as yu may 
 
[}For þe mormell}]: Tak þe chyne bane of a ded man & bryn it all 
|P_49 
to pouder, & put it in þe mormell [}For þe flux}]: Tak thre [S] 
egge 3olkys without þe whyt, & rost in a negge schell, & ette 
þe schell & all togyder. [}For to brek apostyme}]: Tak stancrope 
þat growes on wallys, & stamp it & drynk it, & it sall brek þe 
postym [}To get out a toth}]: Tak þe rote of moilbery tre & lay 
it in vinegre ix nyght[^ORIG. BLURRED^] & ix dayes, & dry it & mak it in 
pouder, & touch þi toth þarewith, & it sall fall oute [}For 
þe jawnys}]: Tak a handfull of well cress & ii pennyworth 
saffron, & schere þam togyder. And bak þam in a py, & schere 
þe py in iii, & put it in a galloun of ald ale. And drynk þe 
all at morne & at evyn to it be dronkyne 
 
[\f. 4v\] Ad sanandum scabiem: Super omniam contra huiusmodi passionem 
humoris inter cutanei. Valere dicitur fumus terrae in 
kaluris sub fumigan communibus in aporimatibus; & syropis 
potus enim datus scabiem pustulas a prurigine inundat Humores 
superflues inter carnem & cutem desiccat vel ad lepram 
[{exp{]osites iuvat 
 
For þe mygrane ande for the dropse & fevyr & posteme, and all 
maner of werk & evyll in the hevede: Tak iiii penny weght of 
the rote of pellettre of Spayn, vi penny weght of spiknarde, 
& grynd thame togyder & bole tham in gud vinegre. And tak a 
saucerfull of hony & v of mustarde, & menge thame togyder. 
And thane lat þe sek use thareof half a sponfull at anys, & 
|P_50 
hald it in hys mouth als lange as he may say ii credis, & þan 
spitt it out into a vessell. And þan tak anoder, & do þis x 
tymes or xii, a gud whyle efter yu has etyn at none & a lytyll 
before evyn. And when yu sall go to bed, wesch þi mouth clene 
& drynk a draught, & use þis medc[{yn{] thre dayes. And tak 
kepe how foule glet & fylth is in þe bac at morne with a 
styk 
 
Septem grana juniperi vel ix confortant cerebrum, sensus 
recuperant, visum donant, pectus mundificant, vocem 
clarifecant, ventum depellunt, degestionem faciunt, lapidem 
frangunt, colorem renum curant, contra venenum valent, 
spiritum [{letiferum{] paralisim curant, avalitum dulcorant, 
eloquenciam dant. [{Et{] menta & granum juniperii simul & 
anfert fetorem [{anelitus{] gingivas putridas purgat 
Juniperus 
 

