[^STOCKHOLM VERSE RECIPES^] 
 
|P_349 
[\p. 35\] [}Hic incipiunt medicine optime & probate.}] 
In fowre parties of ama~ 
Be gynnyth y=e= sekenesse y=t= y=ei= han. 
In heed, in wombe, or i~ y=e= splene, 
Or i~ bleddyr, yese iiij I mene. 
[\p. 36\] Qwylke fowre stedys ben knowy~ & sen 
He y=t= xall a good leche ben. 
|P_350 
Now at y=e= heed I wyll be gy~ne, 
For oftyn sekenesse fallyth yer i~ne. 
3if ama~ or woma~, more or lesse, 
In hys heed hath gret sekenesse, 
Or ony grewa~nce or ony werkynge, 
Aueroyne he take w=t= owte letty~ge, 
Qweche is callyd soyernwoode also, 
And hony & heysyl stampe yer to, 
And y=is= drinke fastynge late hy~ dry~ke 
And all hys hedwerk awey xal sy~ke. 
Amedicyn I hawe i~ my~de 
For hedwerk to telle as I fynde, 
To takyn eysyl pulyole ryale 
And camamylle & sethe w=t= all; 
And w=t= y=e= jous anoy~te yi~ nosethryl well. 
Amake aplaister of y=e= toyerdel 
And do it in o good gret clowte 
And wynde yi~ heed yer w=t= abowte; 
As sone as it be leyde yeron 
All y=e= heedwerk xal awey gon. 
Also it is good for y=e= hed ake 
X kyrnellis of pepyr to take 
And gry~des well w=t= eysyl amonge, 
And drinke or bynde to y=e= thone wo~ge. 
3yf ama~ be wou~dyd ille. 
And i~ hys heed hath wou~dis grylle 
Betonye & verueyn yo to y=u= take, 
W=t= swynys grees aplayster y=u= make 
And bynde to y=e= wou~de faste, 
And it schal be hol in haste. 
Take rose & rwe & fenkele 
And selydonye to gedyr wele 
In somyr quan alle y=e=se gresys be~ I take 
Stillid water yer of lat make. 
|P_351 
Y=is= is prowyd thy~ge for y=e= syth, 
To densyn y=e= eyne & make he~ bryth 
Take rwe heysele & mengys w=t= hony. 
For wattryd eyne & to grety 
And stampe alle togedir bedene 
And wry~gis thorow acloth clene. 
And y=is= drinke xal forth ano~ 
Slaky~ y=e= wattry terys euerychon. 
For helpe of syth mekyl I hawe sowth. 
And more to telle let wil I not. 
Late gadre an hep of red snaylis 
Y=t= crepy~ abowte i~ reyn & haylys, 
And sethe is i~ welle water wel, 
And ya~ne gadir of y=e= gres ildell 
And grese yi~ eyne well w=t= al, 
And sone y=i= syth amende schal. 
Amedicyne is 3et for eyne bote: 
To take y=e= jus of fenkel rote 
And droppy~ i~ y=e= eyne bothe ewe & morwe. 
Y=e= peyne xal slake & y=e= sorwe 
For defhed of hed & for dulhery~ge, 
I fynde wrete dyuers thynge. 
Take oporcyon of borys vryne, 
And me~ge it w=t= hony good & fyne, 
[\p. 37\] And i~ y=e= ere late it caste, 
Y=e= herynge schal ame~de in haste. 
3if in y=e= ere be ony fowle thy~ge. 
Or fylth y=t= lettyth yin herynge, 
Chyldys vryne yi~ ere fowe, 
And helpe yi~ ere on athrowe. 
Late take a gres i~ somer seson~, 
Y=t= men clope pedelyon~, 
And take y=e= jus & an hard ey, 
And do y=e= schelle all awey. 
|P_352 
And hawe yis wro~gyn & i~ ere don, 
It schal ame~de yi~ hery~ge ano~. 
Y=e= jws of betanye is yet y=e= best, 
And stampe it, yan~e late it reste, 
And quan it is al cler & bryth, 
W=t= wolle late it be don yer inne. 
Take an onyown good & hard 
And make an hole i~ ye mydward, 
And pore yer i~ne hony good & schyre, 
And rost to gedyr i~ y=e= fyre, 
And quan it is rostyd wel thorow oute, 
Ya~ne late it be wro~ge thoru acloute, 
And pore in y=e= ere at ewy~, 
And of y=e= ewyll xal no thy~ge blewy~. 
3if y=t= wormys ben waxe grylle 
In ma~nys ere & grewe hy~ ille, 
Y=e= jus of wodby~de euery seson~ 
May al hot in his ere bedon, 
And alle y=e= wormys sone ano~ 
Y=e= boke seyth it wyll hem slon 
And al y=e= peyne & al y=e= damage 
Hastyleche schall aswage. 
Take jws of sentorye agood del 
And sethe i~ good old ale ildel 
And pore yerto y=e= yryde part wy~, 
And plawe is to gedyr wel & fyne, 
Scome of y=u= ouerest twye or thrye, 
And ya~ne late it stonde kele & drye 
And quan it be cold & thycke of kynde 
Ilke day y=u= xalt hawe i~ my~de 
|P_353 
Fastande to vse sponfull thre 
Till his sekenesse warched be. 
Yis drinke xal fyen fro yi~ herte 
Glet & rewme & peynys smerte 
And makyn hy~ hwngry for to ete 
As aqwert ma~ al maner mete. 
3if me~nys armys ben bolned grete, 
Take schepys talwe & flour of qwete, 
And jws of ache do take yer to, 
And sethe hem wel to gedyr so, 
And as hot as it comyth owte of y=e= pa~ne 
Late make aplayster yer of ya~ne, 
And bynde it on y=e= arm faste 
And y=e= bolny~ge xal swage i~ haste. 
In cas rancle be falle of veny~ 
As of jra~nys, or podys, or vermyn, 
Take flour of barly & esyle or wy~ 
And hony & me~ges w=t= seed of lyn 
And plawe well to gedere ilcon, 
Yane wyl y=is= playster al ra~cles slon. 
[\p. 38\] Ama~ y=t= wyll han helpe at nede 
And se ama~ mekyl at his nose blede, 
Take hy~ peruenk agres wol cowthe 
And hold atwyx his teth i~ his mowth; 
In al y=t= tyme y=t= it be 3ere 
He ne schal blede no drope more. 
Take playnteyne & whasse it well, 
And schepis talwe my~ge y=is= ildel 
Be y=e= sorhalf anoy~te y=e= cheke bon, 
Y=e= vormys xul comy~ owt eueri chon. 
Now I xal telle as I wrete fy~de, 
3if i~ ma~nys body vermys gry~de, 
Take mylfoly & flour & comy~ 
And mengis w=t= eysyl or egyr wy~, 
|P_354 
And bynde it on y=e= nowele i~ aclout, 
And queke or dede y=e= vermis xal owt. 
[}For him yat for lesyth hys speche amedycine -}] 
3if ama~ for sekenesse hat leyde speche, 
Y=is= medecy~ I wil zow teche, 
Take violet & pulyoll ryall 
And grynd hem te gedyr small, 
And lete hy~ dry~ke y=e= jws ful thy~ne, 
And pore yer of his ere w=t= i~ne, 
And as yese maistris cordy~ & seyn, 
He xal take his speche agey~. 
[}For him yat may no3t holdyn vryne amedycine -}] 
In werd ben me~ & wome~ bolde 
Y=t= yer stale mow~n not holde, 
Aswynys clawe he~ behow=t= to take, 
And bre~ne it & poudir yerof mak, 
And vsyn it i~ dryke & mete 
3if hee wyl here helth gete. 
[}For hem yat mow no3t well pysse amedicyne -}] 
Many a gret holdyng & peyne 
Y=t= mow not pysse ne make vryne. 
Late hy~ take y=e= cheriston mete. 
And w=t= holywatir it dry~ke & ete, 
And have good hope i~ god almth 
And he xal hawe helpe I plyth. 
And yer be men y=t= pysse blod; 
Many medesyne yer fore is good. 
Woderowe is yerfore good & fyn, 
To dry~ke hot w=t= ale or wy~. 
Take dowys donge & hony wel gronde. 
And te~per yer w=t= wax astou~de 
Aplayster ley y=e= pappe vpon, 
And y=e= bolnyng xal ouer gon, 
|P_355 
Take jws of rubarbe ful aney, 
And as mekyl of eysyl I y=e= sey, 
And y=t= y=e= eysyl be scharp & sowre 
And me~ge it w=t= aporcio~n barly flour, 
And on aflaxene clout spred it clene, 
And bynd it yer y=e= goute is most sene. 
Take olye of rubarbe & alema~d 
Y=t= wel togedir be~ te~perid & mey~gd, 
W=t= y=is= playster of flaxen clowth 
Bynd y=e= soor festeryd wel abowte; 
[\p. 39\] And 3if yer be inhole or won~de 
Pore yer in y=e= jws or it be bon~de, 
And as good lechys alle seyn 
Men xul yer to no~ oyer thy~g ley~. 
[}For to wete 3if a worm be in y=e= festre amedicine -}] 
Take aporcyow~ of fresche chese 
And wynd it i~ hony albewese, 
And ouer al nyght it be bou~de, 
On morwe holyd 3if it be fou~de, 
Wete y=u= wel ya~ne I wys 
Y=t= aworm yer in is. 
For to knowe y=e= festre hoot & cold, bona regula - 
As lechys mowne i~ bokys sen 
To maner of festeris yer ben; 
Y=e= ton is cold & knawande, 
Y=e= toyer is hot & bennande; 
Y=e= cold hath astryte hole & noyous, 
Y=e= hote awynd hole & more perlyows. 
Diuerce medecyngs yer fore I fynde, 
For y=ei= ben no3t of on kende, 
Y=e= cold festre xal be holyd w=t= hete, 
And coldhed xal y=e= hete beete; 
|P_356 
And comelyche so xal be falle 
In medesynis in lechecraft alle. 
[}For y=e= brennand festre good medicine -}] 
Of cler hony & rye flour late bake akake 
As hard as me~ may it make, 
And leyt to y=e= hole of y=e= festeryd sor; 
And wha~ne it waxit nesche ley anoyer yor, 
And so it schal holy~ as maystris sey~ 
Schal me~ yerto no~ oyer thynge leyne. 
[}For y=e= cold festre good medicine -}] 
Take jws of lannsele I seye, 
W=t= y=e= whyte of tweyne eyre 
And aporcyon~ of rye mele, 
And late it well to geder welle, 
And i~ y=e= festre do it leyne, 
Tyl be y=e= self it falle aweye. 
To make anewe ya~ne swythe y=u= do 
Til it be hool do ley yerto. 
[}For to hole y=e= cankyr good medicine -}] 
Take aporcion~ of bacwn lene 
And bre~ne it al i~ powder clene, 
And do wasche y=e= cankyr sone ano~ 
And caste y=e= powdyr yeri~ ano~. 
Take y=e= fayrest of y=e= qwete 
And do it smal to gedyr bete, 
And menge it w=t= mylk of woma~ mylde 
Y=t= hat boryn aknawe chylde. 
[}For y=e= felon~ yat waxit on bletchys -}] 
3if afelon~ waxe ful of blechis ouer al, 
Take playntey~ & gry~de it smal 
And anoy~te y=e= felon~ fryst w=t= y=e= jws wel, 
In playster ley yer on on y=e= toyer dell. 
[\p. 40\] Take sanycle and grynde it smal 
And y=e= crop of y=e= brembelys w=t= all 
|P_357 
Y=e= crop of ye reed worte do yer to 
And plawnteyne & vyolette also, 
Y=e= crop of y=e= reednettyle for3ete y=u= no3t 
Also smalache yer to browthe, 
And 3et take rwe of bytter sawour, 
And smal consowde w=t= y=e= whyte flour, 
And y=t= hee ben gaderyd in somerys day, 
And sothyn to gedyr w=t= botyr of may, 
Sythyn make here of salwe orythe 
For euery won~de yis is bote I plythe. 
Fryst it mwst wasched be 
Wyth vryne of man~ys prewyte, 
And latyn it yer on so lyn ay, 
Til it be on y=e= toyer day, 
And ya~ne a qwyte onyo~n & salt y=u= take 
And grynde it to gedir aplayster to make, 
And bynde it clene op on ye soor 
Yer to ne thar come no thynge more. 
And 3et anoyer thyng hawe I fou~de 
Y=t= medecyne is for sweche awou~de, 
Take sethe anonyon~ & mynte w=t= all 
And grynde is wyth salt to gedir smal 
And byndys to y=e= soor to dayis or thre, 
Thorow helpe of god sone schal he hool be. 
3if y=u= hawe i~ yin heed a wonde 
Take betanye qwere it may be fon~de, 
Ame~nge it w=t= gres of aswyne, 
And no~ oyer salwe thar be y=e= wou~de lyn. 
Also I fynde wrete for awon~de 
y=t= I wyl 3ow telle yis ston~de, 
[\p. 41\] Take salt & gres of swyne & verweyne 
And it wyll make ye won~de hol & seyne. 
3if agret won~de w=t= beste be betyn 
Or w=t= awepy~ wyckydly smetyn 
|P_358 
Take garlek & hony & aneyis 3elke 
And do hem to gedyr wel bete & wolke, 
It schal drywy~ owte all y=e= peyne 
W=t= owte gret spetynge or oyer peyne. 
Take frankencens & qwete mele 
And jws of walwort & of morele, 
Y=e= jws of ache yer to 3et schall gon 
And of erbe benet & humlok y=ei= bothe ar on, 
And brayis well w=t= swynys gres, 
And make aplaystyr of good reles, 
Do leye y=is= playstyr ye ranke vp on 
And al ye rancelynge schall owyr gon; 
And yow it drye, yese maystrys seyne, 
It may be chafyd & leyde ageyne. 
3et take ablew cloth y=t= be fyne 
W=t= salt & bolye it well w=t= wyn 
And ley it to y=e= ranke aladay, 
And ye rankynge schal swage away. 
3if ye knes ben bolned grete 
Take y=e= fayre flour of ye qwete 
And boyled in watir til it drye be, 
Ya~ne in aclowte ley it to ye kne. 
Take walwort rotys styf & starke, 
Sothe wel in watir, pul of ye barke, 
And in amorter grynd it smal, 
And stampe schepis talwe w=t= all; 
Do it clene alhoot i~ aclowth. 
And bynde y=e= bolny~g yer w=t= abowte. 
[\p. 42\] Afayre medycyne 3et telle I can 
For bolnynge of genytayles of ma~, 
Bothe for elde & for 3onge, 
For bolnynge & all maner bre~nynge: 
Lewys of lorere & rwe y=u= take, 
And smal do hem brese & make, 
|P_359 
Take thre hanful of y=e= ton, 
And as mekyl of ye toyer anon, 
And make yer of aplayster clene 
And bynd abowte y=e= genytayles bedene, 
And 3if yis ne helpe ye no3t 
Anoyer medycyne yer fore I sowth; 
Take y=e= lewys of y=e= reed docke 
Ye tendronys in ye mydward awey do knocke, 
And seeth hem in wyn all hol i~ apa~ne, 
And ley hem aboute y=e= genytaylys ya~ne. 
Ye mayster tellyth 3if ye verge be brente, 
As man of woman may so be schente, 
Thorow cas y=t= woma~ may be his bote 
Off qwom his sekenesse be gan ye rote, 
3e must wete qwat I 3ow telle 
Hym behowyth ta wattere at here welle; 
And 3if he ne mow y=t= woman tane 
Anoyer medycyne he must hane. 
Hym be howyth to take seed of lyne 
And boylyn it i~ mylke & wyn, 
And don it hoot in alethery~ hoodky~, 
And late his verge hange yer in, 
And qwane it is cold late it hete ageyne 
Boye morwe~ & ewy~ late it yer in lyne. 
[\p. 43\] Also 3et yer is agood medycyne 
For bre~ny~ge of y=e= verge & pyne, 
Take malwys & sawge sothe~ i~ bryne 
And take comy~ & caste yer i~ne, 
And mele of benys y=u= take also 
A lytyl qwyte of eyryn late do yerto, 
And jws of ache & gres of aswyne 
W hony to gedyr late menge yer inne; 
And qwa~ne yis playstir is mad well & fyne 
Well warme bynde it to y=e= verge to lyne. 
 
|P_360 
[}Here be gynnyth y=e= medicines for y=e= dropesye to knowe 
bothe cold & hoot -}] 
The dropesye is asekenes full mervelyous 
And to 3onge & elde full perlyous; 
Thys maystyr tellyth to leryd & lowe 
How ye mowe ye dropesye knowe, 
And how y=t= he yer in ben, 
How he mowne it knowe & seen. 
Yer ben to maner of dropesye. 
As seyth y=e= maystyr i~ his maystri, 
Y=e= ton is hot, y=e= toyer cold, 
Y=ei= wyl bothe slen ama~ ful bold. 
But 3yf he hawe helpe redely 
Of medysyne yat longyth yer to rythly, 
Aman yat is in y=e= dropesye, I say, 
Ye more he drynkyth y=e= more he may: 
And yer by schal a leche hym knowe 
Qwethyr he bolne hey or lowe. 
3if he bolne fryst in his feet, 
And ye bolnynge drawe vpward sket 
Y=e= bokys tellyn, for sothe I wys, 
Y=e= hoote dropesye yat it is; 
And qwa~ne it comyth to y=e= herte I seye 
But 3if he hawe helpe sone schal he deye. 
[\p. 44\] And 3if he bolne fryst in his visage, 
As tellyth y=e= maystyr in hys langage, 
And goth downe be body & flanke 
Tyll it comyth to ye feet & schanke 
Ya~ne it is ye cold dropesye, 
As tellyth vs y=e= maystyr wytterlye. 
Yese to manerys ye sothe to say 
Alewyd man wel knowe he may, 
And qwa~ne he knowyth hym well yer inne 
Ya~ne may he his medycynys be gynne. 
|P_361 
Take grete erthe wormys thryis thre 
Yat alle y=e= hedys smet of be, 
And in holy watyr tempere hem smal, 
And swkyr or lycoryce menge w=t= all, 
Y=t= ye dropyk drynke ix wormys ilke day 
Lessand ye menbrys of y=e= wormys ay 
Tyll ix dayes be comyn & goon 
Thow hym thynkyth it schwlde hy~ sloon, 
And y=t= he n ete no goses flesche, 
Ne onyownys ne no~ noyows mete fresche. 
Yis medycyne full well prowyd is 
As tellyth maystyr galyoon I wys. 
Take & fle amolle owte of ye sky~ne 
And boyle it ya~ne in watyr & wyn, 
And ye dropyk late drynke ye broth fresche, 
And ya~ne ete ye molys flesche. 
Yis is medycyne good & trye, 
For y=e= cold dropesye. 
Anoyer medycyne I fynde wrete also 
Yat to ye cold dropesye is good to doo, 
Alisawndir betanye & fenkele do take 
[\p. 45\] W=t= anence 3ewene porcyon~ late make, 
And in alynen cloth these gresys be take, 
It must be sothyn in good olde ale, 
And late hym drynkyn dayes sewene 
Euerilke aday aporcon~ 3ewene. 
To ye cold dropesye may 3et do bote, 
Take & wasche clene y=e= fenkele rote, 
Take walwort ysope & alysawndyr 
And brom & cost & lawandere, 
And sawge and percely rotys yer too, 
And wyrmode & smalache ewy~ lyke also, 
And sethys w=t= hony yese gressys be dene 
W=t= eyes qwytys do claryn es clene, 
|P_362 
Yat oyer drynke so he drynke non 
Tyll ix dayes be comyn & gone; 
Fwl certeynlyke yis drynke to make 
Saweye polypodye yer to y=u= take 
And sethys in fywe galonys of wyne, 
In qwyth or reed good & fyne, 
And 3if ye seke man wyl hys lyfe borwe 
Late hym it drynke bothe ewen & morwe. 
All hoot do clewe aswynys mawe, 
And all y=e= fylthe do clene owte drawe, 
And sprede it hot ouer hyre prewyte, 
And all ye dropesye pysse schall sche. 
Take to handfull of 3onge clerne spritell, 
And schrape of y=e= ouerest bark w=t= aqwetyll, 
And ley hem ya~ne wel & fyne 
In a galow~ of ale or ellys reed wyne, 
And w=t= centorye late hym soo sethe weell 
[\p. 46\] Tyl it be sothyn into y=e= halwyndell, 
And 3ewe it hym to drynke ewy~ & morwe 
And it schal swage y=e= seke ma~nys sorwe. 
Here hawe I wretyn y=t= I fynde can 
To helpe y=e= dropesye of man & woman. 
The rotys of polypodye, y=t= is wylde brake, 
W=t= fenkele seed & aneys he take 
To sponfull of ilke & comyne, 
And sethe hem i~ agalon~ of wyne; 
Make of yis jous peletys be dene 
For it wyll make y=e= stomak clene. 
Seint Nicasse had apokke small 
And mekyl grewa~ns he had wyth all, 
He preyed to God y=t= hym dere bowte 
Yat qwo so indyrly hym be sowte 
Yat he hym fro ye pockys schuld were 
3if he on hym hys name wrete bere. 
|P_363 
Qwo so may not slepe wel. 
Take egrimonye afayre del 
And ley it vndir his heed on nyth 
And it schall hym do slepe aryth, 
For of his slepe schal he no3t wakyn 
Tyll it be fro vndir his heed takyn. 
Take wormode & qwyth of eyre I telle, 
And mynte & cressys of ye welle, 
And sethes well in ma~nys vryne 
To wasche y=e= sydys it slakyth ye pyne. 
Take plaw~teyn & swynys gres, 
And make aplayster of good reles, 
Al hoot y=e= nowele lat it lyn vp on 
And here of he schall hawe helpe full sone. 
In cas y=is= ne helpe may, 
Yis is anoyer prowyd I say; 
[\p. 47\] Take an onyou~ & hony clene 
And rost it wel i~ colys clene, 
And hoot on his nowyl 3if it be bon~de 
It schal delyueren hym on a ston~de. 
Also it is good 3et at gret nede 
Of leytone cresses to take y=e= seede, 
Take alarge penywyte 
Qwere so y=u= gete it myte, 
Menge it w=t= holy watyr so y=t= it be 
And lat it be dronkyn dayes thre. 
Yis dry~ke schal warysche ama~ I seye, 
Or sone after he xal deye. 
So y=t= he no~ oyer drynke ay, 
Ewene ne morwe ne mydday. 
 
