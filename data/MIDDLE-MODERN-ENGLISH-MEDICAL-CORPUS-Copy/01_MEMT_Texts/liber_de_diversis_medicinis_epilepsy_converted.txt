[^LIBER DE DIVERSIS MEDICINIS (EPILEPSY)^] 
 
|P_234 
[\f. 26\] [}For þe goute cayue, þat is, þe falland yuele}] 
[{A{]t þe first tym þat it takes þe man, & þow may wete it, take a 
be & dragh out þe tang, & ger þe man þat es seke swelugh it in all 
hale wyth sume drynk, þat he wit it nogh, & he sall be delyuerd of 
þat yuele for euermore. 
 
Another: Take rybwort & euerferne, þat waxes on þe ake, and 
egremoyne & solsequie & nesebledes [\f. 26v\] & recles & pepir, of 
ilkan ylik mykell & by weght; stamp þam togydre, all to poudre, & 
gyf hym to drynk it wyth watre. 
 
Another: Tak thre wormes als þow wyll & stamp þam & tempre 
þam wyth water & drynk þam at anes, & þou sall be deliuerd al þi 
lifetyme. 
 
Another: Tak o þe Saynt Ihon Day þe Baptist, ar þe sone ryse, a 
grysse vp wyth all þe rote, þat men calles mercuriale, & þe qwile þat 
þow draghes it up, say þi Pater Noster & þin Aue Maria & lay it 
apon an altre till neyghen messes be sayd þarouer; þan tak þat 
gresse & dri it and mak poudre þarof, & gyf hym to drynk þat 
haues nede, þe weght of thre penys, & he sall be [\f. 27\] euermare 
hale. 
 
Another: A man þat sagh hym neuer fall suld scher his belt in 
twa, qwen he sagh þe yuele tak hym, & graue it on ayther half 
hym, & he sall be hale foreuer. 
 
