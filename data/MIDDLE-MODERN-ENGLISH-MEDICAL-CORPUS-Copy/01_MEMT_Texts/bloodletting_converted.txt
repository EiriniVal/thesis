[^BLOODLETTING^] 
 
[^Mayer, Claudius F. Medieval English Leechbook. Bulletin of the History of Medicine 7 (1939), 388-390. © The Johns Hopkins University Press. Reproduced with permission of The Johns Hopkins University Press.^] 
 
|P_388 
[\f. 16r\] [}Sequitur de (missione) sanguinis.}] 
3e maistres þat vse blode lating, 
And þereby gete yowr leving, 
Here ye may leuer wisdom goode 
In what place ye shall lete bloode 
Inman woman and childe 
Ffor that ben wickid and wilde. 
Veynes Þere be xxxti and too 
For many evill must be vndo. 
xvj in the hefde full right 
And xvj by nethe I 3ow plight. 
In what place thei shall be founde 
I shall 3ow telle in this stounde. 
Bi side the eere there ben too 
That on a childe must be vndoo 
To kepe his hede from evilturnyng 
And fro scabbe witout3 lesing. 
ij. at þe templis yere must blede 
for stopping and aking I rede. 
And i. is in the forhede 
for lepor and sawseflem þat must blede. 
Above þe nose forsoþe is oone 
for þe frensie must be vndone. 
And also when þe eyne besore 
And for þe pose good euer more. 
ij. þere ben at þi eyne ende 
if thei be blereende for to amende. 
for þe webbe þat comith þrow moking 
I yow telle non losing. 
[\f. 16v\] At the hole of þe throte þere ben too 
þat for lepor and steyte brest must be vndo. 
In the lippis .iiij þere be 
good to blede I telle it the. 
Too benethin above also 
I the telle þere be too. 
Ffor sorenesse of þe mowth to blede 
whan it is flayne I telle þe and rede. 
ij vnder the tongue witout3 lye 
|P_389 
must blede for the swynne, 
And when þi tongue is aking 
þrow ony maner swelling. 
Þow haue I tolde of xvjne 
þat longit for the hede I wene. 
Of as many I will 3ow say 
of ellwhere ben infay. 
In euery arme ben .v. 
fulgode to blede for man and wive. 
Cephalica is one i wis 
the hed veyne clepid is. 
Þe body a boute and þe hede, 
He clensith well from euill whede. 
In þe boute of þe arm also 
anoþer is must be vndo. 
Basilica his name is 
lowest he lithe þere iwis. 
Ffor sother he clensith þe lif rigte 
and al þe membris I þe plith. 
Þe medle veyne by twen here to 
þe corall he is clepid so. 
Þat veyne clensith witout3 dout3 
above benethe witin witout3. 
from basilica þat I haue tolde 
A branch stirte vp ful bolde 
To þe thumbe goth þat braunch 
þe cardiac he wolde staunch. 
Þe toþer branch fulrite goith 
to þe litill fynger witout oth. 
Salua stella is his name, 
he is a veyne of nobill fame. 
Þere is no veyne þat clensith so clene 
stopping of leuer and of þe splene. 
Aboue þe knoklis of þe fete 
wit the lj. veynes may þou mete. 
witInne sittith domestica, 
witout3 sittith Saluatica. 
Domestica clensith welle 
þe bledder wit in euery delle. 
Saluatica witout3 dout3, 
He clensith well from þe gout3. 
A woman xal in ye hanmes blede 
for stoping of hire flores at nede. 
A man xal blede þere also 
þe emeraundes ... 
Þese veynes if þe ... I say 
þe quarteyne þou vo ... y. 
All the veynis þat ... 
Thei clensen boþe yong and olde. 
|P_390 
[\f. 17r\] Yiff þou vse theise at nede 
of þe evill by forne þare þou not drede. 
So that lorde be helpinge 
þat al thing hath in weldinge. 
 
