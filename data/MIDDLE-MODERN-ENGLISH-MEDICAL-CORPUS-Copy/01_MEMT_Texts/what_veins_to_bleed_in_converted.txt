[^WHAT VEINS TO BLEED IN^] 
 
|P_228 
[\f. 69\] [}To knawe the vaynes to let blode one.}] 
3e that wyll lette gude men blode, 
And vaynes wyth al 3owre liues fode, 
Some vaynes, vse 3e, 
And mony other lette 3e be. 
Therefore nowe wyll I. them schawe, 
And tell 3owe them apone a rawe, 
And where they lye, euer ylke ane, 
And for what thynge they shall be tane. 
 
Iilke a mane hath xxx and thre: 
Lythe and I shall tell them the; 
Some er abowne, and some benethe; 
Lithe, and thowe shall knawe, them ethe: 
Behynde the heres, fyndes thowe twa; 
If thowe lett blodle of tha, 
His syght shall neuer fale, 
And heles of torne-seke, and of scale. 
[\f. 69v\] Two at the templys shall noght be leuyde, 
For werke and stangynge of the he[{ue{]de. 
In the myddis the forehede, fyndis thowe ane, 
For lepir and sausfleme shall be tane. 
Vndir the nose lyes a wayne, 
There-wythe shall the frensi be sclayne, 
And the gome rosage alswa; 
And when the eiien tholis wa, 
Apone the nose, fast by thy ne, 
Schall thowe lete blode, if thowe be sle; 
For yll blode and the scome, 
Then shall thowe hele them all and some. 
Two in the neke holes shall thowe fynde, 
For lepir and for stratnes of wynde. 
Two vaynes er in ether lippe; 
Those wyll I noght thowe ouer lyppe 
|P_229 
Tyll oppyne whene the mouthe is flane, 
And other euels euer ilke ane. 
Vndir the tonge, two, seys thowe lye, 
For euyll of tongis and swynaysy. 
 
Nowe benethe wyll I ga, 
So that thowe may knawe all tha; 
Ilke man that is on life, 
In his arme hath vaynes fyfe: 
Abowne the hede he behovis them blede, 
Whene the hede hath ony nede; 
For all thy body, in myddis the Arme; 
Beneth, when y=e= leuer takis harme. 
Aboue y=e= thovme is the make; 
That shall thowe take for the cardiake. 
[\f. 70\] Thy ryght hande has I. wane, in fay, 
Thy litill fynger hath yt aye. 
When the leuer hath ony qwyke, 
In the left hande for the mylte; 
Wythin the Ankeles, domistica, 
When the bledir bath ony wa; 
Wythout the Ankeles, Siatica, 
For siatica, that shall thowe ta ; 
And wemen that, hath tynt, ther floures, 
Lete them blede in there bowres. 
 
